---
title: Słup, Murdoch czy szaleniec
author: sms
type: post
date: 2011-07-06T18:43:41+00:00
draft: true
url: /?p=1110
categories:
  - Uncategorized

---
Przejęcie przez Grzegorza Hajdarowicza większościowego udziału  w wydawnictwie Presspublica zwróciło uwagę  na tego stosunkowo mało znanego biznesmena. Słyszałem trzy i to diametralnie różne zdania na temat nowego właściciela &#8222;Rzeczpospolitej&#8221; i tygodnika &#8222;Uważam RZe&#8221;. Ich autorzy używają określeń: słup, Polski Murdoch czy szaleniec

&nbsp;

  * Słup

Wersja często propagowana w środowiskach republikańskich to, że Hajdarowicz to słup, człowiek podstawiony, który przejął Presspublicę po to by w gruncie rzeczy co najmniej zneutralizować politycznie &#8222;Rzeczpospolitą&#8221; jedyną poważną gazetę opozycyjną oraz &#8222;Uważam Rze&#8221; &#8211; równie opozycyjny tygodnik, który przebojem wszedł na rynek wyprzedzając lewicowe &#8222;Wprost&#8221; i lewicowo &#8211; liberalny &#8222;Newsweek&#8221;. Tą wersję trudno ocenić, bo oparta jest na insynuacjach i przypuszczeniach.

  * Polski Murdoch

Propagatorem tej wersji jest sam Hajdarowicz mówiący otwarcie o zafascynowaniu się postacią Ruperta Murdocha i jego ostatnich działań czyli zamykaniu bezpłatnego dostępu do gazet w sieci. Dzielnym sekundantem tej teorii jest Przemek Pająk, właściciel popularnego bloga Spiders Web.

Obecny właściciel większościowego udziału w Presspublice ma stosunkowo jasną wizję przyszłości prasy, a pewnie szerzej mediów.  Rewolucja internetowa oraz spopularyzowanie tabletów &#8211; głównie iPada porównuje &#8211; słusznie do rewolucji jaka nastąpiła za sprawą wynalazku druku przez Gutenberga. W obydwu przypadkach mamy do czynienia z przełamaniem dotychczasowego monopolu na dostęp i tworzenie informacji. Dodatkowo za sprawą internetu ta informacja ma być dostępna w dowolnym miejscu na świecie i w dowolnej chwili. Poza tym za sprawą nowoczesnych technologii media stają się w pełni multimedialne co pokazują aplikacje gazet czy czasopism na iPada.

Podobne spostrzeżenia ma każdy, kto chociaż trochę interesuje się współczesnymi mediami. Problemem nad którym od kilku zastanawiają się wydawcy jest strategia, która umożliwi im transformację wydawnictw z ery papierowej do internetowej oraz jak na tym zarobić?

Hajdarowicz klucz do przyszłości mediów widzi w urządzeniu zwanym tabletem. Dziś drogim i używanym przez geeków, miłośników gadżetów oraz ludzi, których stać na wydatek kilku tysięcy złotych, ale którego cena z pewnością spadnie drastycznie w ciągu najbliższych kilku lat. Hajdarowicz uważa zapewne, że tablet stanie się za kilka lat urządzeniem tak popularnym jak dzisiaj telefon komórkowy. Jeśli przewiduje, że  w 21015 będzie na polskim rynku 12 mln. tabletów, to oznacza to, że zakłada iż wtedy takie urządzenie będzie miała statystycznie rzecz ujmując każda polska rodzina. To śmiała teza. Moje doświadczenie z przyjmowaniem się nowych technologii mówi, że chyba zbyt śmiała ale&#8230; może się spełnić! Jeśli zostaną spełnione dwa inne warunki: cena tabletu oraz tani, lub bezpłatny i powszechny &#8211; czyli zarówno w domu jak i poza nim &#8211;  dostęp do sieci.

&nbsp;

  * Szaleniec

Z taką opinią o Hajdarowiczu spotkałem się w rozmowach z dziennikarzami. Jest ona trochę pochodną wersji &#8222;Polski Murdoch&#8221;. Zwolennicy tej wersji analizując dotychczasowe sukcesy przedsięwzięć medialnych Hajdarowicza czyli powiedzmy eufemistycznie &#8222;zastój&#8221; &#8222;Przekroju&#8221; sugerują, że zakup Presspubliki jest ruchem, który ma uratować go od kompletnej klęski finansowej jego medialnych  przedsięwzięć.

&nbsp;