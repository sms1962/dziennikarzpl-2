---
title: 'Agora vs. Axel Springer: komu rośnie a komu spada'
author: sms
type: post
date: 2006-06-08T13:37:19+00:00
url: /2006/06/08/agora-vs-axel-springer-komu-rosnie-a-komu-spada/
ratings_users:
  - 1
ratings_score:
  - 4
ratings_average:
  - 4
dsq_thread_id:
  - 2793155
categories:
  - Kraj
  - Media

---
<a target="_blank" href="http://gospodarka.gazeta.pl/gospodarka/1,69806,3402314.html">Gazeta Wyborcza</a> a za nią Wirtualne Media (czy oni zawsze muszą tak na chama zrzynać?) porównały wyniki oglądalności Gazety Wyborczej i Faktu. Okazuje się, że co prawda Fakt czyta przeciętnie więcej osób, to Gazeta Wyborcza ma zdecydowanie większą tzw. tygodniowe czytelnictwo. Mówiąc wprost więcje osób co najmniej raz w tygodniu kupi Gazetę niż Fakt. No i masz babo placek, bo komu tu rośnie a komu spada: Faktowi czy Gazecie Wyborczej?<!--more-->

Według Gazety, która cytuje m.in. Krzysztofa Urbanowicza prowadzącego blog <a target="_blank" href="http://mediacafepl.blogspot.com/">Media Cafe Polska</a> powód jest prosty: Gazeta ma bardziej uniwersalne treści niż Fakt &#8211; stąd między innymi jej sukces. Mam nieco inne zdanie, a także opinię na temat dlaczego tak jest i co będzie dalej.

Zbliżanie się Gazety do Faktu (w tygodniowej czytelności) wychodziło już w poprzednich badaniach. Nie jest to dla mnie zaskoczenie. Tuż przed wejściem Dziennika, Agora rozpoczęła olbrzymią kampanię reklamową, której celem było przywiązanie jak największej grupy czytelników, a przede wszystkim odciągnięcie jej od <a target="_blank" href="http://www.dziennik.pl">Dziennika.</a>
  
Co prawda decyzja &#8222;<a target="_blank" href="http://www.dziennikarz.pl/sms/?p=70">tego niemieckiego koncernu</a>&#8221; o cenie 1,50 zł za egzemplarz nowej gazety nieco popsuła szyki Agorze, to jednak efekt udało się w dużej mierze uzyskać. Agora z pewnością kalkulowała, że przy cenie 2 zł (a nieraz więcej) czytelnik będzie jednak wybierał jedną a nie dwie gazety. Jeśli Gazeta Wyborcza da mu więcej gadzetów, dodatków etc. to wybierze właśnie ją. Stąd też &#8211; genialny &#8211; pomysł z prenumeratą teczkową, który niestety cena 1,50 też trochę zabija.

Druga sprawa to kwestia pewnych przyzwyczajeń. Czytelnicy Gazety, a w tę grupę najmocniej bił Dziennik byli po prostu przyzwyczajeni do stałych dodatków w Gazecie. Głównie zapewne do poniedziałkowej Gazety Praca (oj przydałoby się tę wkładkę ogłoszeniową poddać lekkiemu liftingowi, bo cuchnie starością, że hej), Gazety Telewizyjnej, Dużego Formatu i oczywiście Wysokich Obcasów. Statystycznie rzecz ujmując przeciętny czytelnik Gazety, nawet jeśli kupuje JAKĄŚ gazetę dwa razy w tygodniu, to z pewnością właśnie dla któregoś z wyżej wymienionych dodatków. Jeden bo szuka pracy, drugi bo jest przyzwyczajony do Telewizyjnej a trzeci bo lubi reportaże w Dużym Formacie. No i to jest cała tajemnica sukcesu średniej tygodniowej sprzedaży. Fakt takich dodatków nie ma i może jedynie żonglować &#8222;wielorybem w Wiśle&#8221; czy innymi tego typu głupotami.

Myślę, że Dziennik wyczerpał (przynajmniej na razie) swoje możliwości ekspansji na rynku. Nie oznacza, to że stanie w miejscu. Pewnie właśnie nabiera oddech przed następnym skokiem. Ewidentnie widać, że jest to gazeta kierowana głównie do wielkomiejskiego czytelnika i to raczej z Warszawy lub innych dużych w skali Polski miast. Zapewne taki czytelnik to i o fajnych dupach poczyta (ostatnia strona o gwiazdach) a i kuknie na stronę o Społeczeństwie, przeczyta tytuły w dziale Nauka (chociaż akurat tu jest wszystko średnio ciekawie i jak dla przysłowiowego cepa). Oczywiście zajrzy na &#8222;co tam Panie w polityce&#8221; i&#8230;wróci do swojej korporacyjnej robótki, lub wsiądze w cinquecentto i pojedzie handlować.
  
Sądząc po jakości tekstów, tematyce i sposobie pisania, tzw. target wyłaniający się z badań, które na pewno cały czas robi Axel to zapewne średnio inteligentny czytelnik z wyższym lub co najmniej średnim wykształceniem. Raczej aspirujący do miana inteligencji (w sensie jak to kiedyś było rozumiane np. przed wojną) niż rzeczywiście inteligent. To taki czytelnik(czka) co to o gwiazdkach chciałby trochę wiedzieć, ale i błysnąć w towarzystwie jakąś opinią na tematy polityczne, którą wyczytał w Dzienniku.

Takie zdefiniowanie grupy czytelniczej &#8211; jak na mój gust &#8211; ma głęboki sens, bo w sumie statystycznie rzecz ujmując w większości społeczeństw najciekawszą z punktu widzenia ekonomicznego grupą jest klasa średnia.
  
Dziennik może mieć jednak problemy z postrzeganiem go w oczach opinii publicznej. Inteligencja (starej daty) raczej nie będzie zachwycona treścią inną niż znajdującą się w dziale Opinia. Z drugiej strony, tzw. reszta może dojść do wniosku, że ponieważ i tak nie rozumieją co jest w Opiniach , to po co kupować całą resztę? Przecież jest Fakt, w którym przynajmniej dupy się rozbierają.

Myślę, że Dziennik zdobył już swoją pozycję na rynku i zapewne do końca roku nie ulegnie ona dużym zmianom. W rankingu opiniotwórczych gazet będzie za Wyborczą, której nakład tak czy siak będzie spadał.