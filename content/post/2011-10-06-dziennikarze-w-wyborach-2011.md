---
title: Dziennikarze w wyborach 2011
author: sms
type: post
date: 2011-10-06T20:22:51+00:00
url: /2011/10/06/dziennikarze-w-wyborach-2011/
dsq_thread_id:
  - 436199748
categories:
  - Media
  - Wydarzenia

---
W tegorocznych wyborach parlamentarnych (2011 rok) staruje spora, bo 85. osobowa reprezentacja dziennikarzy. Są wśród nich postaci ogólnie znane jak Joanna Kluzik-Rostowska czy Jerzy Wenderlich, ale większość nazwisk &#8211; przynajmniej mnie &#8211; nic nie mówi. Jakie są ich szanse? Które partie reprezentują? To kilka pytań na które znalazłem odpowiedź robiąc niewielki data mining 🙂 na danych Państwowej Komisji Wyborczej.<!--more-->

Wszyscy kandydaci na posłów reprezentują około tysiąc zawodów, z czego osoby, które w rubryce zawód podały &#8222;dziennikarz&#8221;, &#8222;dziennikarka&#8221; czy &#8222;publicysta&#8221; stanowią nieco ponad 8 proc. (85 osób). Więcej jest mężczyzn (50) niż kobiet (35).

Największą grupę dziennikarzy ma na swoich listach KW Prawa i Sprawiedliwości (21 proc.). Zaskakujące jest drugie miejsce KW Ruchu Palikota(17 proc.). Zaskakujące, bo startowanie z tej listy zaufania raczej nie budzi. Jaki Palikot jest każdy mógł się przekonać. Trzecie miejsce zajmuje KW Platfromy Obywatelskiej (16 proc.).

&nbsp;
  


Ciekawie wygląda sprawa przynależności partyjnej kandydatów. Blisko 40 proc. deklaruje się jako bezpartyjni. Przynależność do Platformy Obywatelskiej oraz Prawa i Sprawiedliwości deklaruje równo po 12,9 proc. dziennikarzy &#8211; kandydatów. Nieco ponad 10 proc. deklaruje, że jest członkami Ruchu Poparcia Palikota.
  
Ciekawostką jest kandydatura red. Lecha Fabiańczyka z Koszalina, który jest członkiem&#8230;Komunistycznej Partii Polski.

&nbsp;
  


Najwięcej dziennikarzy mieszka w Warszawie. Wiadomo, stolica w kraju scentralizowanym jak Polska jest miejscem, gdzie najszybciej &#8211; chociaż nie najłatwiej zrobić karierę. Drugim miejsce gdzie mieszka najwięcej dziennikarzy &#8211; kandydatów jest Łodź; trzecim jest Gdańsk.

&nbsp;

Miejsce zamieszkania nie zawsze pokrywa się z miejscem z którego kandydat startuje. Najpopularniejszym miastem jest oczywiście Warszawa. Tu startuje 18 dziennikarzy. Drugie miejsce zajmuje Łódź, gdzie swoich szans szuka 6 dziennikarzy. Sporo bo 5 dziennikarzy mają szanse wybrać wyborcy w Gdyni.

Tylko dwie partie: Ruch Palikota (1 kandydat) oraz Polska Partia Pracy &#8211; Sierpień 80 (2 kandydatów) zdecydowały się umieścić dziennikarzy na pierwszym miejscu na listach wyborczych. 5 pozostałych &#8222;jedynkowiczów&#8221; to kandydaci bezpartyjni. Na drugim miejscu na liście jest 6 dziennikarzy po dwóch z Platformy Obywatelskiej, Ruchu Palikota oraz po jednym bezpartyjnym i SLD. Wśród &#8222;trójek&#8221; jest dwóch bezpartyjnych i po jednym z Platformy Obywatelskiej, UPR, Ruchu Palikota i PJN. Ciekawe, że na miejscach teoretycznie dających szanse na zdobycie mandatu czyli 1-3 nie ma żadnego przedstawiciela Prawa i Sprawiedliwości chociaż jeden bezpartyjny dziennikarz startuje z KW Prawa i Sprawiedliwości.

Na koniec sprawdziłem z których Komitetów Wyborczych startuje najwięcej przedsiębiorców i studentów.

&nbsp;

Najwięcej osób deklarujących się jako przedsiębiorcy jest w Ruchu Palikota (19 proc.). Nieco mniej popularna jest Polska Jest Najważniejsza. Uważana za partię przedsiębiorców Platforma Obywatelska ma na swoich listach 13 proc. wszystkich startujących w wyborach przedsiębiorców.

&nbsp;
  


Partią z której startuje najwięcej studentów jest Nowa Prawica Janusza Korwina-Mikke (25 proc.). Drugie miejsce zajmuje Polska Jest Najważniejsza (16 proc.) a trzecie Ruch Palikota (14 proc.) Słabiutkie zainteresowanie wystawianiem na listach studentów wykazują duże partie jak Sojusz Lewicy Demokratycznej (10 proc.), Platforma Obywatelska (9 proc.). Trzecia od końca z żenująco niskim wynikiem jest Prawo i Sprawiedliwość (2 proc.)

&nbsp;