---
title: Ranking najaktywniejszych dziennikarzy na Twitterze w 2015 roku
author: sms
type: post
date: 2016-01-07T13:12:41+00:00
url: /2016/01/07/ranking-najaktywniejszych-dziennikarzy-na-twitterze-w-2015-roku/
dsq_thread_id:
  - 4469823726
categories:
  - Internet

---
Liczba followersów, przyjęta jako miara popularności nic nie mówi o aktywności dziennikarza na Twitterze. To, że ktoś ma np. 100 tys. followersów wcale nie oznacza przecież, że często twittuje.  Tymczasem jednym z czynników dla których internauci obserwują wybrane konto dziennikarza jest liczba twittów i częstotliwość twittowania. Temu poświęcony jest mój kolejny wpis prezentujący polskich dziennikarzy na Twitterze.

<!--more-->

Podobnie jak w przypadku <a href="http://dziennikarz.pl/2016/01/05/ranking-dziennikarzy-na-twitterze-w-2015-roku/" target="_blank">liczby followersów</a>, można na podstawie danych z Twittera stworzyć ranking, w tym wypadku aktywności dziennikarzy na Twitterze w 2015 roku. Biorę w nim pod uwagę liczbę opublikowanych na Twitterze twittów. Zanim do niego <a href="http://dziennikarz.pl/ranking-dziennikarzy/ranking-aktywnosci-dziennikarzy-2015.html" target="_blank">zajrzycie</a>, polecam kilka moich uwag.

Ranking, a właściwie 4 rankingi,  obejmują dane z 2015 roku czyli od 1 stycznia 2015 roku do 31 grudnia 2015 roku. Wyjątkiem jest liczba wszystkich twittów konta, która prezentuje dane z całego okresu istnienia konta na Twitterze.  Datę tą dla wybranego dziennikarza można sobie sprawdzić w odpowiedniej kolumnie (&#8222;dataUtworzeniaKonta&#8221;).

Wspomniane 4 rankingi:

  1. ranking liczby tweetów napisanych od początku posiadania konta na Twitterze
  2. ranking całkowitej liczby twittów napisanych w 2015 roku
  3. ranking średniej liczby twittów publikowanych dziennie od początku istnienia konta
  4. ranking średniej liczby twittów publikowanych dziennie w 2015 roku.

Zanim przejdziemy do omówienia sposobu obliczania rankingów, przyjrzyjmy się danym o całkowitych liczbach wysłanych tweetów, bo są one imponujące.

  * **5 mln 074 tys. 748**  &#8211; tyle twittów napisali wszyscy dziennikarze znajdujący się na liście dziennikarzy na polskim Twitterze od początku używania Twittera przez każdego z nich.
  * **3.6** &#8211; twittów dziennie napisał statystyczny dziennikarz od początku istnienia jego konta na Twitterze.
  * **1 mln  573 tys. 854** &#8211; a tyle dziennikarze napisali tylko w 2015 roku.
  * **6.1** &#8211; twittów napisał statystyczny dziennikarz w 2015 roku.
  * **75 proc. ** &#8211; tylu średnio dziennikarzy napisało w 2015 mniej niż 7 twittów dziennie.

Widać wyraźnie, że w roku 2015 aktywność dziennikarzy była dużo większa niż w latach poprzednich. To oczywiście  wynik dwóch kampanii wyborczych i wyborów, oraz ogólnie napiętej sytuacji w naszym kraju. Prawdopodobnie też &#8211; chociaż tego nie liczyłem, ale widać na tzw. &#8222;oko&#8221;, tak duży wzrost jest też efektem sporej aktywności dziennikarzy sportowych.

Teraz kilka słów wyjaśnienia skąd liczby w poszczególnych rankingach.

  1. **ranking liczby tweetów napisanych od początku posiadania konta na Twitterze** &#8211; tu sprawa jest prosta: jest to liczba wszystkich twittów, które są dostępne na koncie konkretnego dziennikarza. UWAGA: nie uwzględnia ona twittów skasowanych (Twitter nie udostępnia takiej informacji)
  2. **ranking całkowitej liczby twittów napisanych w 2015 roku** &#8211; ta liczba jest wynikiem różnicy pomiędzy całkowitą liczbą twittów na koniec 2015 roku (zmienna &#8222;wszystkichTwittow&#8221;) a liczbą twittów na początku 2015 roku (zmienna &#8222;liczbaTwittowPocz2015&#8221;).
  3. **ranking średniej liczby twittów publikowanych dziennie od początku istnienia konta** &#8211; to liczba będąca wynikiem dzielenia liczby wszystkich twittów na koniec 2015 roku i liczby dni jaka upłynęła od założenia konta do dnia 31 grudnia 2015 roku. Wynik został zaokrąglony do liczb całkowitych.
  4. **ranking średniej liczby twittów publikowanych dziennie w 2015 roku** &#8211; analogicznie jak w przypadku punktu 3, tylko z uwzględnieniem danych z 2015 roku czyli: wynik  dzielenia liczby twittów w 2015 roku przez 365 dni.

<a href="http://dziennikarz.pl/ranking-dziennikarzy/ranking-aktywnosci-dziennikarzy-2015.html" target="_blank">Tabela z danymi aktywności dziennikarzy na Twitterze w 2015 roku</a> uporządkowałem wg. średniej liczby twittów publikowanych dziennie w 2015 roku, bo to pokazuje, którzy dziennikarze byli najbardziej aktywni &#8211; przynajmniej w pisaniu twittów &#8211; w ubiegłym roku.

Ciekawostką jest to możliwość zobaczenia części dziennikarzy, którzy skasowali część swoich twittów w roku 2015. Widać to gdy posortujemy kolumnę &#8222;wzrostTwittow2015&#8221;. Rekordzist&#8230;ka skasowała ponad 400 twittów. Sporo :-).

Część kont w tej kolumnie ma wpisane &#8222;NA&#8221;. Są to te konta, które zostały dodane do listy dziennikarzy po 1 stycznia 2015 roku, nie ma dla nich danych z 1 stycznia 2015 roku, a więc nie można obliczyć ich wyników dla ubiegłego roku.

Z rzeczy, które mogą zaskoczyć, to brak liczby twittów i tym samym średniej dla 2015 roku Samuela Pereiry. W ubiegłym roku Pereira zrobił coś, czego powodu nie rozumiem 🙂 czyli usunął konto i po kilku dniach je przywrócił. Chyba jednak z nieco zmienionym loginem (screenName). W związku z tym pewnie byłoby możliwe odtworzenie jego wzrostów w ubiegłym roku, ale to naprawdę kupa roboty (przeglądanie kilkuset plików), dlatego uznałem, że nie warto. Jego culpa 🙂

Jeszcze raz, tu znajdziecie: <a href="http://dziennikarz.pl/ranking-dziennikarzy/ranking-aktywnosci-dziennikarzy-2015.html" target="_blank">ranking aktywności dziennikarzy na Twitterze w 2015 roku.</a> Poszczególne rankingi można zobaczyć porządkując (sortując) odpowiednie zmienne (kolumny). Sortowanie jest bardzo proste: wystarczy kliknąć na niewielką ikonkę, która jest przy każdej nazwie kolumny.

Zapraszam do komciów: tu albo na Twitterze @dziennikarz

&nbsp;

&nbsp;