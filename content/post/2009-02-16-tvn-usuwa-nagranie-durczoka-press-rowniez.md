---
title: TVN usuwa nagranie Durczoka. Press również
author: sms
type: post
date: 2009-02-16T13:04:43+00:00
url: /2009/02/16/tvn-usuwa-nagranie-durczoka-press-rowniez/
dsq_thread_id:
  - 52183711
  - 52183711
categories:
  - Media
tags:
  - Beger
  - Guzowaty
  - Kamil Durczok
  - Michnik
  - Oleksy
  - Press
  - prywatność
  - Rywin
  - TVN
  - Wirtualne Media

---
Od zeszłego <a href="http://www.blog.mediafun.pl/index.php/2009/02/13/tvn-bedzie-czyscil-internet-czyli-kolejna-aferka/#comment-43020" target="_blank">piątku</a> w najlepsze trwa zabawa internautów z TVN. Chodzi oczywiście o słynny już <a href="http://video.azbuz.com/video-izle/Durczok-klnie-na-antenie---TVN/41000000001052697" target="_blank">filmik</a>, w którym mówiąc dość oględnie nieprzebierający w słowach Kamil Durczok wyraża w prostych żołnierskich słowach co sądzi o porządku na stole prezentera Faktów. Ciekawa jest determinacja TVN, który zmusił do usunięcia filmiku ze strony również branżowy Press.

<!--more-->

Jeszcze dziś rano branżowy miesięcznik Press informował w swoim serwisie internetowym o nagonce TVN na internautów. Ilustracją do materiału był film i to nie embedowany z YouTube czy jakiegoś innego serwera, ale umieszczony bezpośrednio w playerze Pressa.

Około 12 w południe tekst został, ale filmik zniknął. Press nie poinformował, że usunął i dlaczego.

Dla mnie ta sprawa zaczyna mocno śmierdzieć. Nie chodzi mi tutaj o problem prawny. W tym przypadku niestety TVN ma trochę racji. Film nie był publicznie rozpowszechniony i mocno naginając można by go uznać za zapis prywatnej rozmowy pomiędzy Durczokiem, a niewymienionym z imienia i nazwiska osobnikiem.

Z drugiej jednak strony prywatność tej rozmowy można podważać. Na filmie widać charakteryzatorkę, która musiała to wszystko słyszeć (tu się kłania Kodeks Pracy) i inne osoby, które przechodziły i zapewne też były mimowolnym, ale jednak uczestnikiem tego monologu.

No właśnie &#8222;monologu&#8221;, bo z filmu jasno wynika, że nawet jeżeli Durczok z kimś rozmawia, to odpowiedzi tej osoby nie słychać i wygląda to tak, jakby Durczok po prostu wygłaszał coś na głos. Ja osobiście nie słyszałem o &#8222;prywatnym&#8221; monologu 🙂

Nieco komicznie wygląda tłumaczenie rzecznika pasowego TVN (cytuje za Wirtualne Media):

> To była spontaniczna reakcja na kradzież materiału z naszej stacji. Oburzyło nas to, że ktoś chce w tak nieuczciwy sposób walczyć z Kamilem Durczokiem &#8211; tłumaczy podjęte działania Karol Smoląg, rzecznik prasowy TVN. &#8211; Nagranie miało charakter wewnętrznej, prywatnej rozmowy, która powinna pozostać pomiędzy uczestniczącymi w niej stronami &#8211; dodaje w rozmowie z Wirtualnemedia.pl.

Hm, czy ktoś chce walczyć z Kamilem Durczokiem? Tego nie wiemy, możemy się domyślać. Pewne jest natomiast to, że Kamil Durczok &#8211; celebryta polskich mediów jest czy tego chce czy nie osobą publiczną i w interesie społecznym jest aby informacje mogące mieć wpływ na jego (Durczoka) odbiór były publicznie dostępne.  Zresztą sytuacja publikacji z ważnych powodów społecznych prywatnych rozmów, nie powinna być dla TVN zaskoczeniem. Taki właśnie charakter miały nocne rozmowy Pani Renaty Beger z posłami PiS.

Prywatną rozmową była pogawędka Michnika z Rywinem czy Guzowatego z Oleksym.

Szkoda, że Press ustąpił i ugiął się pod naciskiem TVN.  Szkoda, bo to znaczy, że wielkie korporacje medialne naprawdę mogą wszystko.

Zobacz również

<a href="http://video.azbuz.com/video-izle/Durczok-klnie-na-antenie---TVN/41000000001052697" target="_blank">Film będący przedmiotem nagonki ze strony TVN</a>

<a href="http://www.wirtualnemedia.pl/article/2632106_Przeklinajacy_Kamil_Durczok_trafil_na_chinskie_i_tureckie_portale_wideo.htm" target="_blank">Tekst w Wirtualnych Mediach z embedem filmu</a>

<a href="http://www.press.pl/newsy/pokaz.php?id=17700&strona=&idd=&o_ext_item=5838#5838" target="_blank">Tekst na stronach Press z usuniętym filmem</a>