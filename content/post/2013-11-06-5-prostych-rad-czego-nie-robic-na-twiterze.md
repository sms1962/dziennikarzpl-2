---
title: 5 prostych rad czego nie robić zakładając konto na Twitterze
author: sms
type: post
date: 2013-11-06T18:43:41+00:00
draft: true
url: /?p=1312
categories:
  - Varia

---
Przyglądałem się ostatnio twitterowym profilom kilku znajomych dziennikarzy i ze zdziwieniem zauważyłem, że popełniają kilka, wydawałoby się do uniknięcia błędów. Nie są to osoby nieobyte z internetem czy sieciami społecznymi co w jakiś sposób by ich usprawiedliwiało i co najciekawsze dotyczy to rzeczy tak podstawowych i równocześnie ważnych jak profil użytkownika Twittera.

Niby nie ma nic prostszego od założenia profilu na Twitter. Może właśnie dlatego, zdarza się, że dziennikarze popełniają kilka błędów, które z upływem czasu i &#8222;starzenia&#8221; się konta trudno poprawić. Wystarczy trzymać się kilku podstawowych zasad, poświęcić chwilę czasu na refleksję by uniknąć problemów w przyszłości.

Po nazwisku

Konto na Twitterze jest wizytówką dziennikarza i każdy powinien zadbać o to by było jak najłatwiej &#8222;wyszukiwalne&#8221;. Rzeczą, która jednoznacznie identyfikuje ludzi mediów jest ich nazwisko i ono absolutnie powinno się znajdować w nazwie profilu. Nie wolno dawać &#8211; przynajmniej w oficjalnych kontach &#8211; ulubionego pseudonimu, imion bohaterów komiksów itp. Chyba wszyscy zgodzą się z tym, że profil o nazwie &#8222;pluto&#8221; nie wygląda profesjonalnie na wizytówce:-)

Na szczęście większość z &#8211; gdy piszę te słowa &#8211; ponad 400 dziennikarzy znajdujących się na mojej <a title="Lista polskich dziennikarzy na Twitter" href="https://twitter.com/dziennikarz/lists/dziennikarze" target="_blank">liście dziennikarzy na Twitterze</a> trzyma się tej reguły, ale są wyjątki w tym&#8230; ja! Niestety jestem najlepszym przykładem błędu i jego konsekwencji. Gdy zaczęła się moja przygoda z Twitterem, a było to niedługo po starcie serwisu, to założyłem konto o nazwie &#8222;<a title="Dziennikarz, Stanisław M. Stanuch, Twitter" href="https://twitter.com/dziennikarz" target="_blank">Dziennikarz</a>&#8222;. Uznałem wtedy, że lepiej będzie mieć nazwę konta jednoznacznie identyfikującego się z moim blogiem no i z wykonywanym wówczas przeze mnie zawodem. Było to  konto bloga a nie moje osobiste. Z czasem liczba obserwujących zaczęła wyraźnie rosnąć i wówczas już było za późno na zmianę bo straciłbym znaczną część obserwujących, którzy przyciągali innych obserwujących.

Nawet jednak jeśli popełniłeś ten błąd to bezwzględnie w dłuższej nazwie konta musi być pełne imię i nazwisko. Profile twitterowe są bardzo dobrze indeksowane przez Google i w większości znanych mi przypadków aktywnych profili, po wpisaniu nazwiska dziennikarza na pierwszej stronie wyników pojawi się link do jego profilu na Twitterze.

Zdjęcie

Kolejnym elementem, który bezwzględnie należy podać jest zdjęcie wyświetlone w formie awatara.