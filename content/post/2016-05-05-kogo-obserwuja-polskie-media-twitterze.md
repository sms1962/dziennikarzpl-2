---
title: Kogo obserwują polskie media na Twitterze?
author: sms
type: post
date: 2016-05-05T08:40:37+00:00
url: /2016/05/05/kogo-obserwuja-polskie-media-twitterze/
dsq_thread_id:
  - 4801653023
categories:
  - Internet
  - Uncategorized
tags:
  - Media
  - polityka
  - ranking
  - Twitter

---
Parafrazując stare powiedzenie, można rzecz: pokaż mi kogo obserwujesz na Twitterze, a powiem Ci kim jesteś. W przypadku mediów czy dziennikarzy to nie do końca tak, bo często obserwują osoby tylko i wyłącznie by wiedzieć co piszą. Mimo to, sprawdziłem kogo obserwują polskie media i kto jest najczęściej obserwowany. Wyniki trochę mnie zaskoczyły.

W najnowszym, czyli majowym Pressie opublikowałem artykuł ["Zaangażowanie głupcze"](http://www.press.pl/platny-dostep/miesiecznik-press/pokaz/3400,Zaangazowanie_-glupcze_)  (Press 5/2016) w którym analizowałem aktywność kont 29 wybranych ogólnopolskich mediów na Twitterze. Ciekawą rzeczą, która niestety ze względu na objętość się nie zmieściła, jest ranking: kogo obserwują konta polskich mediów?

Ściągnąłem przez Twitter API obserwowanych z każdego konta i zrobiłem proste podsumowanie. W ten sposób powstała lista 7260 kont, które są obserwowane, a więc przynajmniej teoretycznie, to co publikują jest czytane przez ludzi z redakcji. W pierwszej trójce (jest ich więcej, bo zajmują miejsca ex equo) większość osób nie zaskakuje, ale zaskakuje ich wysoka lub niska pozycja. Trochę zdziwiło mnie, że nie ma ani jednej osoby, którą obserwowałyby wszystkie 29 kont. Dziwne, bo to przecież 29 jeśli nawet nie zawsze największych to na pewno najbardziej znanych polskich redakcji.

## Zacznijmy od tych, którzy zajmują pierwsze miejsce. To 3 konta:

  * [@donaldtusk](http://twitter.com/donaldtusk)
  * [@KonradPiasecki](http://twitter.com/KonradPiasecki)
  * [@PremierRP](http://twitter.com/PremierRP)

Każde z tych kont obserwuje 22 z 29 redakcji, które badałem. Specjalnie mnie nie dziwi ten zestaw. Chociaż Donald Tusk nie jest specjalnie aktywny to jednak zajmuje bardzo ważne stanowisko w Unii Europejskiej i nic dziwnego, że redakcje czytają jego twity. Piasecki jest popularny, głównie z powodu swojego programu &#8222;Piaskiem po oczach&#8221;, który w tej beznadziei publicystycznej wyrósł na najciekawszy program w polskich telewizjach.  Konto Kancelarii Premiera Rady Ministrów? Bez względu na to kto nim jest powinno być obowiązkowo śledzone przez każdą redakcję.

## 2 m-ce (21 z 29 redakcji)

  * [@300polityka](http://twitter.com/300polityka)
  * [LeszekMiller](http://twitter.com/LeszekMiller)
  * [@NewsweekPolska](http://twitter.com/NewsweekPolska)
  * [@sikorskiradek](http://twitter.com/SikorskiRadek)

Zaskoczenie in plus to wysoka pozycja Leszka Millera. To niewątpliwie jeden z najbardziej inteligentnych polskich polityków z poczuciem humoru idealnie pasującym do świata mediów społecznościowych.

In minus zaskoczyła mnie pozycja Radosława Sikorskiego, zrozumiała dopóki był ministrem spraw zagranicznych, ale teraz gdy przestał być aktywny w polskiej polityce&#8230; To w gruncie rzeczy internetowy gnom, przewidywalny do bólu, moim zdaniem szkoda czasu.

## 3 m-ce (20 z 29 redakcji)

  * [@AdamHofman](http://twitter.com/AdamHofman)
  * [@AndrzejDuda](http://twitter.com/AndrzejDuda)
  * [@pawelkowalpl](http://twitter.com/pawelkowalpl)
  * [@r_czarnecki](http://twitter.com/r_czarnecki)
  * [@skorzynski](http://twitter.com/skorzynski)
  * [@TomaszSiemoniak](http://twitter.com/TomaszSiemioniak)

Ciekawe, że konto (prywatne) Prezydenta Andrzeja Dudy dopiero na trzecim miejscu. Mimo iż Duda zdecydowanie lepiej od, na przykład Beaty Szydło, radził sobie w czasie kampanii w internecie, to jego popularność wyraźnie straciła po objęciu urzędu. Ewidentnie sam Prezydent jak i pewnie jego zespól nie mają pomysłu na działania w internecie już nie kandydata, ale Prezydenta. Trochę szkoda tego potencjału.

Nie dziwi specjalnie wysoka pozycja Adama Hofmana, Pawła Kowala czy Ryszarda Czarneckiego. Wszyscy oni są raczej wyraziści w swoich publikacjach, a to w mediach społecznościowych podstawa. Mimo iż Hofman zajmuje się czymś zupełnie innym niż polityka, to pewnie redakcje &#8211; podobnie jak ja &#8211; wierzą, że to &#8222;przerwa techniczna&#8221; i prędzej czy później powróci do polityki.

Dalsze pozycje wyglądają dość podobnie ([zobacz pełną listę kont obserwowanych przez polskie media][2]) czyli to mieszanka dziennikarzy, polityków i mediów plus obowiązkowo oficjalnych kont partii politycznych.

Dobór obserwowanych kont pokazuje, że najważniejsza dla polskich mediów jest&#8230; surprise, surprise &#8211; polityka. Większość kompletnie nie zdradza zainteresowania kontami naukowców, uniwersytetów czy związanymi z ogólnie pojętą kulturą. Klapki na oczach i tylko codzienna, polityczna rąbanka.

Zaskakująca jest też niska popularność dużych zagranicznych kont mediów. Jeśli czegoś nie przeoczyłem, to pierwszym zagranicznym kontem z kategorii informacji jest BBCBreaking, które obserwuje tylko 13 redakcji.

Pewnie się jeszcze pobawię tymi danymi bo kusi mnie na przykład wyodrębnienie 10 procent najpopularniejszych kont i prześledzenie jak zmienia się skład takiej grupy.

[Tutaj zestawienie wszystkich kont obserwowanych przez wybrane polskie media.][2] Lista zawiera ponad 7 tysięcy kont i jest uporządkowana malejąco według zmiennej &#8222;ile&#8221; czyli ile redakcji śledzi dane konto.

Jakieś uwagi, sugestie? Można poniżej w komciach lub na moim Twitterze @dziennikarz

**Update**: bo pytają o listę mediów, które badałem. Voila. Przy okazji wyszły dwie rzeczy: kłamałem, nie 29 a 30 redakcji. Zapomniałem o 300polityka&#8230;szejmmi #Grhhh

**Dzienniki** 

  * gazeta_wyborcza
  * rzeczpospolita
  * GPCodzienna
  * polskathetimes
  * DziennikPL

**Tygodniki** 

  * Polityka_pl
  * NewsweekPolska
  * Tygodnik_Sieci
  * TygodnikLisicki
  * tygodnikwprost

**Sportowe **

  * Przeglad

**Radio** 

  * RadioZET_NEWS
  * RMF24pl
  * RadiowaTrojka

**TV**

  * tvn24
  * TVN24BiS
  * tvp_info
  * PolsatNewsPL
  * WiadomosciTVP

**Internet**

  * PAPinformacje
  * natematpl,
  * Interia_Fakty
  * OnetWiadomosci
  * onetpl
  * wirtualnapolska

**Inne** 

  * PAPinformacje
  * Fakt24pl
  * puls_biznesu
  * gazeta_prawna
  * PressRedakcja

**UPDATE 2:** Ponieważ niektóre osoby swoją pozycję mylnie przypisywały liczbie, która jest po lewej stronie to dodałem (chociaż nie chciałem, bo nie wszyscy być może zrozumieją) jeszcze zmienną &#8222;pozycjaRanking&#8221;. Jest to tzw. ranking sportowy czyli jeśli dwie lub więcej osób ma taką samą liczbę punktów to zajmują tą samą pozycję w rankingu (ex equo). Nazwa &#8222;sportowy&#8221; bierze się oczywiście z tego, że nieraz tak właśnie podaje się miejsce dwóch sportowców, którzy mieli taki sam wynik w zawodach.

 [1]: http://www.press.pl/platny-dostep/miesiecznik-press/pokaz/3400,Zaangazowanie_-glupcze_
 [2]: http://dziennikarz.pl/inne/kogoobserwujapolskiemedianatwitterze.html