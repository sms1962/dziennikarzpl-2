---
title: Co zrobić żeby się (nie)zlustrować wg. Gazety Wyborczej
author: sms
type: post
date: 2007-03-11T09:47:59+00:00
url: /2007/03/11/co-zrobic-zeby-sie-niezlustrowac-wg-gazety-wyborczej/
dsq_thread_id:
  - 2793381
categories:
  - Kraj
  - Media
  - Wydarzenia

---
Jak [informowała][1] kilka dni temu [Rzeczpospolita][2], z sekretariatu redakcji [Gazety Wyborczej][3] wysłany został mail do wszystkich dziennikarzy w sprawie lustracji. Dokument jest ciekawy, bo pokazuje jaką strategię najprawdopodobniej przyjmie redakcja GW, a przynajmniej ta jej część, która będzie chciała uniknąć lustracji. Mail zawiera również &#8211; powszechnie znane &#8211; stanowisko kierownictwa GW wobec lustracji. Ciekawe, warto przeczytać. Komentować? Chyba jednak nie, bo nie kopie się leżącego. Z pisma, widać, że &#8222;Gazeta&#8221; bierze pod uwagę, że protest antylustracyjny wśród dziennikarzy chyba może się nie udać. Ze względów bezpieczeństwa osoby, która je dostarczyła, pismo przekopiowałem z oryginału, który otrzymałem.

<!--more-->

<p class="MsoNormal">
  Tekst maila wysłanego do dziennikarzy Gazety:
</p>

> <p class="MsoNormal">
>   <span style="font-weight: bold">Informacja o lustracji dziennikarzy &#8211; projekt pisma dla wszystkich dziennikarzy</span>
> </p>
> 
> Trybunał Konstytucyjny zajmie się ustawą lustracyjną z końcem kwietnia lub w maju. Może ją zakwestionować całą lub istotne dla nas przepisy(o stwierdzenie niekonstytucyjności ustawy występuje SLD i Kalisz).
> 
> Na razie ustawa obowiązuje od 15 marca. Obejmuje dziennikarzy, nasz zarząd i radę nadzorczą &#8211; urodzonych przed 1 sierpnia 1972 r.
> 
> Według ustawy wydawca, czyli zarząd (wobec etatowców) i naczelny (wobec innych współpracowników &#8222;Gazety&#8221;) mają miesiąc na powiadomienie osób podlegających o obowiązku lustracyjnym &#8211; a więc, jeśli uznają, że muszą się do tej ustawy dostosować &#8211; do 14 kwietnia.
> 
> Sankcje ustawowe dla władz spółki za niewysłanie powiadomień są surowe, de facto grozi im, że przestaną być władzami spółki. Zarząd i rada nadzorcza na czas podejmą decyzję, co z tym fantem począć.
> 
> W każdym razie wedle ustawy dziennikarz/autor ma miesiąc od daty otrzymania powiadomienia na złożenie oświadczenia lustracyjnego. Jeśli powiadomienia wyjdą (poleconym) 15 kwietnia &#8211; będzie to połowa maja.
> 
> Jeśli wydawca wyśle pismo, ale dziennikarz nie odbierze, to nie jest powiadomiony. A więc nie powstaje dla niego obowiązek lustracyjny. To może trwać parę tygodni.
> 
> Oświadczenie lustracyjne opublikowała w poniedziałek 5 marca &#8222;Rzeczpospolita&#8221; w żółtym dodatku &#8222;Dobra firma&#8221;. Jest to
  
> formularz z odpowiedziami typu &#8222;współpracowałem&#8221;, &#8222;nie współpracowałem&#8221; &#8211; odpowiednie podkreśl i trzema wierszami, gdzie można coś od siebie wpisać.
> 
> Oczywiście, wśród dziennikarzy &#8222;Gazety&#8221;, urodzonych przed 1 sierpnia 1972 r., są przeciw lustracji z powodów pryncypialnych, ale też ludzie, którzy chcą się zlustrować z takich czy innych powodów. I oczywiste, że staniemy na głowie, żeby jednym i drugim dać możliwość postąpienia zgodnie z ich wolą.
> 
> Czy się da? Czekamy na decyzję Trybunału i wyniki prac prawników.
> 
> **Stanowisko kierownictwa redakcji**
> 
> Stanowisko &#8222;Gazety&#8221; w sprawie lustracji jest od zarania III RP powszechnie znane. Zawsze uważaliśmy, że ten pomysł wyrządzi nieporównanie więcej szkody, niż pożytku.
> 
> Sędzia w lustracji są zawsze ubecy, to oni są autorami IPN-owskich teczek.
> 
> Ofiarami lustracji są zawsze ofiary ubeków, i to często niezależnie do tego, czy są to ludzie, których ubecy zdołali w tamtych czasach złamać.
> 
> Lustracji zawsze można użyć jako narzędzia politycznego, kiedy chce się kogoś zniszczyć (to przecież oskarżenie o współpracę Przewoźnika -uniewinnionego potem przez sąd &#8211; utorowało Kurtyce drogę do prezesury IPN).
> 
> Przebieg lustracji, począwszy od końca lat 90., potwierdza nasze najgorsze obawy.
> 
> Na dodatek, najnowsza ustawa obejmuje setki tysięcy ludzi i unieważnia wszystkie dotychczasowe wyroki lustracyjne (choć do tego, że każdy wyrok lustracyjny można podważyć, a zdrowy rozsądek się nie liczy, już się przyzwyczailiśmy &#8211; vide Lech Wałęsa czy bp Skworz).
> 
> Ustawa wprowadza też &#8211; z naszego podwórka &#8211; przepis bezprzykładny i sprzeczny z Konstytucją RP oraz licznymi konwencjami międzynarodowymi podpisanymi przez Polskę. Zakaz pracy dla dziennikarzy czy współpracowników mediów, którzy odmówią złożenia oświadczenia lub popełnią &#8222;kłamstwo lustracyjne&#8221;, pozbawia ludzi prawa do swobodnego wyboru zawodu i prawa do swobody wypowiedzi.
> 
> Wierzymy, że Trybunał Konstytucyjny nie przepuści tego gniota.
> 
> **Co robimy na razie?**
> 
> Czekamy optymistycznie na Trybunał.
> 
> Uruchamiamy w przyszłym tygodniu serwis internetowy z informacją, poradami, opiniami etc. &#8211; dla licznych środowisk objętych &#8211; na razie &#8211; władzą Kurtyki i teczek. Uczelnie, prawnicy, część biznesu, ludzie pióra etc.

 [1]: http://www.rzeczpospolita.pl/dodatki/pierwsza_strona_070310/pierwsza_strona_a_3.html
 [2]: http://www.rzeczpospolita.pl
 [3]: http://www.gazetawyborcza.pl