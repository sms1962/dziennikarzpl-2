---
title: 'Rynek prasy: czas zapłacić rachunek'
author: sms
type: post
date: 2008-03-10T07:08:08+00:00
url: /2008/03/10/rynek-prasy-zbliza-sie-rzez/
Feature Image Alt:
  - |
    http://creativecommons.org/licenses/by/2.0/deed.en_GB
    Fot. Jurek_d
  - |
    http://creativecommons.org/licenses/by/2.0/deed.en_GB
    Fot. Jurek_d
Feature Image:
  - http://farm1.static.flickr.com/72/207824448_3a838f810a.jpg
  - http://farm1.static.flickr.com/72/207824448_3a838f810a.jpg
dsq_thread_id:
  - 2793592
  - 2793592
categories:
  - Media
tags:
  - Agora
  - Bauer
  - dzienniki
  - Features
  - fuzje
  - Gazeta Wyborcza
  - Gery.pl
  - Interia
  - Media
  - Murdoch
  - News Corp
  - Onet
  - Pery
  - Polsat
  - PolskaPresse
  - Polskatimes.pl
  - prasa
  - RMF
  - strategia
  - TV Puls
  - tygodniki
  - Wiadomości24.pl
  - Wprost

---
Ubiegłotygodniowe informacje o poszukiwaniu przez &#8222;<a href="http://www.agora.pl" target="_blank">Agorę</a>&#8221; i &#8222;[Wprost][1]&#8221; inwestorów gotowych kupić udziały w tych mediach &#8211; nawet jeśli nie do końca prawdziwe, pokazują to o czym mówi się od dawna: prasę czekają złe, bardzo złe czasy, w dużej części na własne życzenie. Teraz czas zapłacić za błędy. Kto, co i dlaczego mógłby kupić?<!--more-->

Obydwie oferty mają jedną wspólną cechę: dotychczasowi właściciele szukają frajera, który wspomógł by ich finansowo (czyt. wziął finansowe ryzyko na siebie) ale pozostawił im wpływ na kierowanie ich wydawnictwami, a dokładnie redakcjami. No cóż pierwsza część to nie jest specjalne odkrycie, bo już Moryc z &#8222;Ziemi Obiecanej&#8221; uważał, że nikt normalny nie buduje fabryki za swoje pieniądze:-), ale płacić i nie mieć wpływu na swój biznes&#8230; Coś mi mówi, że trudno będzie znaleźć chętnego.

Wśród zainteresowanych pakietem akcji w Agora Holding wymienia się m.in. wydawnictwa Axel Springer (wydawca m.in. Faktu), Mecom (wydawca Rzeczpospolitej) i Bauer (właściciel m.in. RMF i Interii). Ojcowie założyciele Agory (właściciele pakietu uprzywilejowanych akcji Agora Holding) stwierdzili tylko, że na pewno akcje nie dostaną się w ręce konkurencji. Teoretycznie więc na placu boju &#8211; poza nieznanymi dotychczas w Polsce inwestorami &#8211; pozostałby Bauer i&#8230; Murdoch. Krąży po Warszawie plotka, że ewentualnym kupcem mógłby być <a href="http://www.polskapresse.pl" target="_blank">Passauer</a>, który w ramach porozumienia zobowiązałby się do wchłonięcia swoich lokalnych tytułów w strukturę lokalnych dodatków GW, ale takie rozwiązanie wydaje się mało prawdopodobne. Pal sześć, że to firmy o zupełnie różnych kulturach, ale również czytelnicy Gazety Wyborczej i dowolnego tytułu PolskaPresse to ludzie z różnych bajek.

Są jeszcze dwaj inni gracze, którzy teoretycznie mogliby być zainteresowani zakupem czy to Agory czy Wprost. Mowa o Polsacie, który wyraźnie porzucił mrzonki o sprzedaniu się i po ściągnięciu Marcina Perego stara się zbudować duży portal internetowy. Zarówno dla Gazeta.pl jak i Polsatu taka fuzja miała by z biznesowego punktu widzenia sens. Sądząc jednak po tym co robi Pery (zakup Gery.pl i frazpc.pl) pewnie będzie się on starał stworzyć potencjał internetowy poprzez synergię małych podmiotów. Po prostu mniejsze ryzyko.

Ostatnim, który potencjalnie mógłby kupić, a którego nikt nie wymienia jest News Corp. <a href="http://pl.wikipedia.org/wiki/Rupert_Murdoch" target="_blank">Ruperta Murdocha</a>. Obecny w Polsce na razie tylko poprzez telewizję <a href="http://www.pulstv.pl/" target="_blank">Puls</a>. Prędzej czy później Murdoch będzie musiał budować internetową odnogę. Zakup Agory a może nawet i Wprost z pewnością ułatwiłaby mu ekspansję na polskim rynku i pozwoliła rozszerzać swoje imperium dalej na Wschód.

Murdoch byłby pewnie najbardziej możliwy do &#8222;przełknięcia&#8221; przez właścicieli Agory. Na podobnej zasadzie jaką proponują oni sprzedaż pakietu kontrolnego (czyli wpływ na redakcję) Murdoch kupił słynny &#8222;<a href="http://online.wsj.com/public/us?mod=djm_HAWSJSB_WelcomeSkip" target="_blank">Wall Street Journal</a>&#8222;.

Na kiepską kondycję prasy składa się kilka przyczyn. Na pewno jednym z powodów jest ekspansja internetu. Dziś praktycznie każdy aktywny obywatel nawet jeśli nie korzysta codziennie np. w domu, to na pewno ma dostęp do sieci w pracy. Na stronach portali dowie się praktycznie wszystkiego co ukazuje się w prasie. Co ciekawe informacje te dostarczają&#8230; same gazety codzienne. Od dawna (to chyba jeszcze z czasów głębokiej komuny) istnieje świecka tradycja, że gazety codzienne wysyłają do PAP obszerne skróty lub omówienia artykułów jakie mają się ukazać. Chyba pierwszy zaczął je wykorzystywać <a href="http://www.onet.pl" target="_blank">Onet</a>, który po prostu przeklejał je do swoich <a href="http://wiadomosci.onet.pl/1708186,11,item.html" target="_blank">Wiadomości</a>. Nic dziwnego, że internauta przyzwyczajony do tego, że na każdym portalu znajdzie skrót tego co w gazetach, coraz rzadziej sięga po te ostatnie.

Tygodniki płacą natomiast za tempo w jakim żyjemy. Jaki ma sens kupowanie tygodnika, jeśli niekiedy tydzień po fakcie możemy w nim przeczytać analizy czy opinie.

Prasa płaci też cenę za upolitycznienie mediów. Czasy niezależnych gazet i tygodników dawno już odeszły w przeszłość. Szczególnie widać to było w czasie przed i podczas kampanii wyborczej kiedy np. &#8222;<a href="http://www.gazetawyborcza.pl/0,0.html" target="_blank">Gazeta Wyborcza</a>&#8221; przeszła już samą siebie w podawaniu tendencyjnych informacji zniechęcających do głosowania na PiS i towarzystwo Kaczyńskich. Nie przypominam sobie z owego czasu ani jednej informacji w GW, która by nie miała negatywnego kontekstu w stosunku do opcji pisowskiej.

Kolejna rzecz to poziom prasy. Z przyczyn naturalnych odeszła stara kadra dziennikarzy, którzy często może nie mieli w sensie moralnym czystego konta, ale na pewno przeszli klasyczną szkołę dziennikarstwa i po prostu umieli pisać. Dziś nawet w mediach uważanych za profesjonalne zdarzają się kwiatki, które kiedyś nie miały by szans się ukazać.

W bardzo trudnej sytuacji jest Polskapresse (Passauer). Projekt Polska w ramach którego zjednoczono lokalne gazety pod wspólną czapką o nazwie &#8222;Polska&#8221; wyraźnie chyli się ku upadkowi. Najbliższe miesiące będą kluczowe dla jego powodzenia. Jeśli kierownictwu nie uda się odbić &#8211; a będzie to bardzo trudne &#8211; to spełnią się zapewne proroctwa snute na tzw. mieście, że do końca roku &#8222;Polska&#8221; przestanie istnieć.
  
Zrobiłem sobie małą analizę danych dotyczących nakładu i sprzedaży poszczególnych tytułów wchodzących w skład &#8222;Polska&#8221; w grudniu i styczniu. To prawda, że styczeń jest zawsze miesiącem spadków, po grudniowych żniwach i dlatego należałoby poczekać do wyników marcowych. Jednak tendencje jakie łatwo zauważyć pokazują, że pomysł na gazetę ogólnopolsko-regionalną przynajmniej w niektórych miejscach się nie udał.
  
Dane styczniowe ZDKP są fatalne zarówno dla liderów w grupie &#8222;Polska&#8221; (Głos Wielkopolski, Dziennik Zachodni) jak i maruderów(Polska Rzeszów). Właściwie w przypadku tych ostatnich z biznesowego punktu widzenia powinno się je natychmiast zamknąć. No bo jakie sens ma wydawanie 5 tys egzemplarzy i sprzedawanie z tego 1,5 tys jak to jest w przypadku &#8222;Polska Rzeszów&#8221;?
  
Niepokojący jest spadek sprzedaży egzemplarzowej większości tytułów wchodzących w skład projektu. O ile średnio dla wszystkich tytułów sprzedaż wzrosła (3,04 proc.), o tyle dla wielu tytułów spadła i to o kilka procent. Tak naprawdę koniem pociągowym jest kilka dużych lokalnych tytułów jak m.in. Głos Wielkopolski, Dziennik Zachodni czy Dziennik Łódzki. Widać też, że w słabszych tytułach pracownicy &#8222;spinają pośladki&#8221; i starają się jak mogą. W styczniu większość z nich zmniejszyło nakład, ale zwiększyło sprzedaż. Jeśli jednak porówna się ich udział w nakładzie i sprzedaży wszystkich tytułów, to te sukcesy są znikome i nie mają specjalnego wpływu na cały projekt.
  
No i ostatnia rzecz, czyli Warszawa. Jednym z pomysłów na &#8222;Polskę&#8221; było wejście na rynek warszawski. Chyba jednak nieudanym. Polska &#8211; Warszawa sprzedaje się słabo (stosunek nakładu do sprzedaży egzemplarzowej jest poniżej 50 proc.). Czyli żegnajcie reklamy z rynku warszawskiego.
  
Gwoździem do trumny jest projekt internetowy. Strona <a href="http://Polskatimes.pl" target="_blank">Polskatimes.pl</a> sromotnie przegrywa z <a href="http://www.wiadomosci24.pl" target="_blank">Wiadomości24.pl</a>, który również należy do Polskapresse. Fakt iż dziennikarze obywatelscy potrafią zrobić bardziej interesujący serwis niż ich profesjonalni koledzy nie wymaga chyba komentarza.

= = =

Fot. <a href="http://www.flickr.com/photos/jurek_durczak/" target="_blank">Jurek_d</a> na licencji <a href="http://creativecommons.org/licenses/by/2.0/deed.en_GB" target="_blank">CC Uznanie Autorstwa </a>

 [1]: http://www.wprost.pl