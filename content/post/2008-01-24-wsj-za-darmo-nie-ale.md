---
title: 'WSJ: Za darmo nie, ale…'
author: sms
type: post
date: 2008-01-24T21:03:08+00:00
url: /2008/01/24/wsj-za-darmo-nie-ale/
dsq_thread_id:
  - 3683438831
  - 3683438831
categories:
  - Internet
  - Media
tags:
  - Murdoch
  - News Corp
  - Wall Street Journal

---
Rupert Murdoch &#8211; szef News Corp i właściciel Wall Street Journal podczas konferencji World Economic Forum w Davos [uciął][1] krążące od kilku miesięcy pogłoski, że WSJ zrezygnuje z płatnej subskrypcji elektronicznej wersji dziennika. Jednak jak zapewnił coraz więcej treści będzie udostępnionych bezpłatnie.<!--more-->


  
WSJ jest jednym z ostatnich dużych wydawnictw, które pobiera &#8211; i to z sukcesem &#8211; opłaty za treści dostarczane w Internecie. Za 99 USD rocznie czytelnicy dostają dostęp do pełnych wydań gazety oraz jej archiwum.
  
Murdoch powiedział, że co prawda nie zrezygnują z opłat, ale coraz więcej materiałów bedzie dostępne w bezpłatnej części witryny gazety. Będą to jednak głównie informacje na temat finansów. Płatne i najprawdopodobniej za dodatkową opłatą będą pogłębione analizy tworzone przez zespół i ekspertów gazety.
  
Wall Street Journal początkowo &#8211; jeszcze w latach 90. udostępniał swoje strony za darmo. Później z miernym skutkiem próbował wprowadzić opłaty, co niezbyt się udawało w latach internetowego boomu.
  
Ruch Murdocha jest z pewnością bacznie obserwowany przez innych wydawców, którzy wbrew powszechnym opiniom niezbyt dobrze w sensie finansowym, wychodzą na udostępnianiu za darmo treści.
  
W Polsce jedynie [Rzeczpospolita][2] i [Gazeta Wyborcza][3] próbuje zarabiać i to na dostępie do archiwum. W obydwu przypadkach z niezbyt dobrym skutkiem.

 [1]: http://www.reuters.com/article/rbssTechMediaTelecomNews/idUSL246877120080124
 [2]: http://www.rzeczpospolita.pl
 [3]: http://www.gazeta.pl