---
title: 'Agora: uff, jest dobrze, a mogło być gorzej'
author: sms
type: post
date: 2006-04-20T12:49:20+00:00
url: /2006/04/20/agora-uff-jest-dobrze-a-moglo-byc-gorzej/
dsq_thread_id:
  - 2792971
categories:
  - Kraj
  - Media
  - Wydarzenia

---
Wydaje się, że Agorą nie wstrząsnął debiut <a target="_blank" href="http://www.dziennik.pl">Dziennika</a> Axel Springer. Tak przynajmniej można wnioskować z wypowiedzi przedstawicieli Agory. Pierwsze &#8211; nieoficjalne jeszcze dane o sprzedaży &#8211; debiutanckiego numeru też na kolana nie rzucają. No i Agora wraca do pomysłu zakupu innych mediów. Pytanie tylko czy na pewno telewizji, jak wcześniej zapowiadano.

<p align="left">
  <!--more-->
</p>

<p align="left">
  Według <a target="_blank" href="http://www.media.com.pl/">Media & Marketing Polska </a>sprzedaż egzemplarzowa pierwszego numeru Dziennika wyniosła około 350 tys. egzemplarzy, a to mniej niż w przypadku debiutu Noweg Dnia i ponad dwa razy mniej, niż nakład, który wynosił 800 tys.
</p>

<p align="left">
  Jesli wierzyć (cholera, ja coś za bardzo ostatnio nie wierzę w relacje :-)) relacji z telekonferencji Agory dla analityków, jaka ukazała się w <a target="_blank" href="http://www.wirtualnemedia.pl/document,,1050387,Rapaczynska_Agora_nie_boi_sie_o_przychody_z_reklam_w_2006_r..html">Wirtualnych Mediach</a>, Prezes Agory Wanda Rapaczyńska odzyskała dobry humor i wyraźnie z optymizmem patrzy w przyszłość. Rapaczyńska odniosła się do wcześniejszych opinii analityków, którzy prognozowali, że obniżenie ceny <a target="_blank" href="http://www.wyborcza.pl">Gazety Wybroczej</a> może wyraźnie wpłynąć na przychody jej wydawcy. Rapaczyńska twierdzi, że była to decyzja strategiczna i długofalowa (cytuję z Wirtualnymi Mediami):
</p>

> <p align="left">
>   Ciężko przewidzieć, jaki będzie krótkoterminowy wpływ naszej niższej ceny na poziom przychodów ze sprzedaży GW, ponieważ nie wiemy jaki będzie poziom sprzedaży i ciężko szacować wpływ na ten rok, ponieważ są dwa czynniki &#8211; nakład sprzedany i cena. Wiemy, że cena jest niższa, ale nie wiemy jaki będzie poziom nakładu sprzedanego(&#8230;)Jeśli chodzi o wpływ konkurencji na nasze przychody z reklam w tym roku, to nie postrzegamy tego jako najważniejszy czynnik, nie w tym roku. Ale oczywiście w dłuższym terminie ten wpływ będzie zależał od tego jak nasza strategia rynkowa będzie określała poziom sprzedaży GW oraz konkurencji, co powinno się ustabilizować w ciągu kilku miesięcy.
> </p>

<p align="left">
  W kontekście tego jak wygląda Dziennik, zupełnie inaczej można spojrzeć na decyzję o zamknięciu Nowego Dnia. Moim zdaniem była ona błędem. Już pobieżne przeglądnięcie Dziennika i Nowego Dnia pokazuje, że to czasopisma z&#8230;podobnej półki. Może nie brukowce, ale na pewno nie poważne czasopisma opiniotwórcze. Agora mając teraz Nowy Dzień mogłaby zarówno marketingowo jak i dziennikarsko lepiej odpowiadać na ruchy Axel Springer. Tymczasem po zamknięciu Nowego Dnia, nawet jeśliby Dziennik zupełnie &#8222;zfaktoidował&#8221;, to i tak wszyscy będą go porównywali z Gazetą Wyborczą.
</p>

<p align="left">
  In plus w przypadku Agory zachowuje się również <a target="_blank" href="http://mojeinwestycje.interia.pl/gie/prof/spolki/notowania?wlid=1">Giełda</a>. Co prawda akcje Agory spadły dramatycznie po potwierdzeniu informacji o debiucie nowej gazety (w porównaniu do stycznia prawie o 50 proc.), ale już po ukazaniu się fizycznie Dziennika przestały spadać. Można nawet powiedzieć, że nieznacznie rosną. Wydaje się, że analitycy i inwestorzy jeszcze czekają, ale raczej są zawiedzeni pierwszymi numerami Dziennika. Gdyby byli nimi zachwyceni i uznali, że to pważny konkurent dla Gazety Wyborczej, to akcje Agory nadal by traciły.
</p>

<p align="left">
  Na dobre samopoczucie Agory wskazuje również zapowiedź Rapaczyńskiej, że Agora powróci do pomysłu zakupu innych mediów, które ze względów m.in. politycznych musiała wstrzymać:
</p>

> <p align="left">
>   Mieliśmy w przeszłości polityczne problemy w poczynieniu takiego ruchu w Polsce i jeśli nie możemy zdobyć takich aktywów i doświadczeń w Polsce, musimy rozglądać się za takimi doświadczeniami za granicą i mogę potwierdzić tę informację
> </p>

<p align="left">
  Zastanawiam się tylko, czy na pewno Agora celować będzie w telewizję. A może w coś innego&#8230;np. w internet. Na przykład w <a target="_blank" href="http://www.wp.pl">Wirtualną Polskę</a>, na którą jak mówi się od kilku tygodni chrapkę ma też inna medialna spółka na &#8222;<a target="_blank" href="http://www.orkla-press.pl/">O</a>&#8222;. Nie zdziwiłbym się, gdyby koło tego portalu &#8222;kręcił się&#8221; też Axel Springer.
</p>