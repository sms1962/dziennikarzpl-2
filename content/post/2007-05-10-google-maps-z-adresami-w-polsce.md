---
title: Google Maps z polskimi adresami!
author: sms
type: post
date: 2007-05-10T18:54:09+00:00
url: /2007/05/10/google-maps-z-adresami-w-polsce/
dsq_thread_id:
  - 2793461
categories:
  - Internet
  - Kraj
  - Web 2.0
  - Wydarzenia

---
[<img src="http://farm1.static.flickr.com/219/492731703_8584447c32.jpg" title="google nazwy ulic" alt="google nazwy ulic" align="absmiddle" border="0" height="203" width="400" />][1]{.tt-flickr}

W końcu polscy użytkownicy [Google Maps][2] będą mogli korzystać z wyszukiwania według adresu. Wystarczy wprowadzić dowolny adres np. Kraków, Rynek Główny 1 i po chwili na ekranie pojawi się mapa z zaznaczoną kamienicą na krakowskim Rynku Głównym. Opcja ta od bodajże dwóch lat dostępna była w Stanach Zjednoczonych i wielu krajach europejskich.

<!--more--> To tak naprawdę znaczący krok naprzód i poważny problem dla innych producentów map dla polskich użytkowników. Co prawda Ci ostatni mają dużo dokładniejsze i lepiej opisany mapy, bo zawierające adresy nawet w małych miejscowościach, ale w przypadku dużych miast Google bije wszystkich obecnych w Polsce dostawców popularnością.

Korzystanie z wyszukiwarki według adresów jest bajecznie proste. Wystarczy wpisać miast, dokładny adres i po chwili na ekranie pokaże się mapa z zaznaczonym szukanym miejscem. Można również tworzyć trasy przejazdu z jednego miejsca do innego, a nawet dodawać miejsca przez które ma przebiegać. Oczywiście funkcja ta nie zastąpi to GPS, ale jest bardzo przydatna np. dla osób, które słabo znają miasto.

W przypadku wytyczania tras mapa podaje nie tylko poszczególne etapy, ale również rzeczywistą odległość jaką trzeba przebyć.

W nieoficjalnych rozmowach przedstawiciele Google już od ponad miesiąca zapowiadali wprowadzenie polskich adresów. Teraz czekamy na dokładniejsze mapy, bo większa część Polski przedstawiona jest na satelitarnych zdjęciach bardzo niskiej rozdzielczości.

 [1]: http://www.flickr.com/photos/58784903@N00/492731703/
 [2]: http://maps.google.com