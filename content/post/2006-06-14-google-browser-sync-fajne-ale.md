---
title: 'Google Browser Sync: fajne, ale…'
author: sms
type: post
date: 2006-06-14T06:59:57+00:00
url: /2006/06/14/google-browser-sync-fajne-ale/
ratings_score:
  - 5
ratings_users:
  - 1
ratings_average:
  - 5
dsq_thread_id:
  - 2793168
categories:
  - Internet
  - Świat
  - Technologie

---
<img alt="browsersync.gif" id="image131" src="http://www.dziennikarz.pl/sms/grafika/2006/06/browsersync.gif" />Trzy dni temu Google wprowadził <a target="_blank" href="http://www.google.com/tools/firefox/browsersync/">Google Browser Sync</a> &#8211; rozwiązanie problemu synchronizacji zakładek pomiędzy kilkoma komputerami. Pomysł nie jest nowy, ale wykonanie jak to w przypadku Googla przednie. Jest jednak małe ale&#8230;<!--more-->


  
Zanim przejdziemy to rzeczonego &#8222;ale&#8221; kilka słów co to jest GBS? Nowa usługa Googla rozwiązuje problem osób korzystających z kilku komputerów np. stacjonarnego w domu i notebooka w pracy. Google po zainstalowaniu odpowiedniej <a target="_blank" href="http://tools.google.com/firefox/browsersync/install.html">wtyczki</a> w obydwu komputerach automatycznie synchronizuje nowe zakładki, historię stron, ciasteczka itp. elementy używane podczas pracy z przeglądarką.
  
Korzystając z Google Browser Sync mamy więc w przeglądarce te same dane na każdym z używanych komputerów. Tu jedna ważna uwaga: GBS działa wyłącznie w przeglądarce <a target="_blank" href="http://www.firefox.pl">Firefox</a>, więc użytkownicy MS Explorer czy Opery z niej nie skorzystają.
  
Osobiście używam też GBS do synchronizacji danych przeglądraki pomiędzy różnymi systemami operacyjnymi. W moim przypadku Windows i <a target="_blank" href="http://www.suse.com">SUSE </a>Linux. Tyle w dużym skrócie o plusach, a teraz zastrzeżenia.

Głównie dotyczą one bezpieczeństwa użytkownika. Dane są w zaszyfrowanej formie przechowywane na koncie użytkownika na serwerach Googla. Do ich odszyfrowania niezbędny jest indywidualny, nadawany przez użytkownika PIN. Ale&#8230; no właśnie tu jest drobne ale. W opcjach konfiguracyjnych można określić elementy, które chcemy synchronizować. Do wyboru mamy: zakładki, ciasteczka, hasła. Jeśli zalogujemy się na komputerze np. w kafejce internetowej, zainstalujemy GBS by skorzystać np. z loginu i haseł do poczty, to wtyczka automatycznie stworzy nasz profil na kafejkowym komputerze. Teoretycznie stworzy to niebezpieczeństwo przejęcia przez kogoś naszych danych. Pal sześć jeśli są to zakładki czy ciasteczka &#8211; te nie zawierają specjalnie tajnych danych, ale hasła&#8230; Dlatego najlepiej jest synchronizować dane poufne jak np. hasła tylko i wyłącznie z komputerami co do których mamy absolutną pewność, że nikt niepowołany nie będzie miał do nich dostępu.
  
W mojej opinii eliminuje to na przykład wykorzystanie GBS z notebookami, które przecież (odpukać) ktoś może nam ukraść, a więc zyskać dostęp do naszych&#8230;haseł.

Jest jeszcze problem jednoczesnego korzystania z tego samego konta na różnych komputerach. W rzeczywistości nie muszą to być nawet różne komputery, bo wystarczy uruchomić dwa razy Firefoksa, by GBS poinformował nas, że nie będzie mógł na jednym z nich synchronizować zmian.

Dotychczas korzystałem z innej wtyczki o podobnej funkcjonalności o nazwie <a target="_blank" href="https://addons.mozilla.org/firefox/14/">Bookmarks Synchronizer</a>. Jest o wiele uboższa jeśli chodzi o funkcje, bo synchronizuje tylko i wyłącznie zakładki i ma jedną z punktu widzenia niektórych osób wadę: wymaga dostępu do serwera FTP, a to nie każdy ma.