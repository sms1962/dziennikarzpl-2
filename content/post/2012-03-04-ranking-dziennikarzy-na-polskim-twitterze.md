---
title: Ranking dziennikarzy na polskim Twitterze
author: sms
type: post
date: 2012-03-04T19:30:21+00:00
url: /2012/03/04/ranking-dziennikarzy-na-polskim-twitterze/
dsq_thread_id:
  - 598506452
categories:
  - Internet
  - Media

---
Ostatnio trochę się bawię analizą sieci społecznych (SNA), a Twitter jest do tego wprost idealnym narzędziem. Od kilku lat prowadzę na moim [koncie twitterowym][1] listę polskich dziennikarzy ([@dziennikarz/dziennikarze][2]), która obecnie obejmuje 282  &#8211; znanych więcej lub mniej &#8211; dziennikarzy. Jest to na pewno najstarsza, a być może największa w polskim Twitterze lista zawierająca konta i twitty polskich ludzi mediów. Dzisiaj przeglądając dane analityczne pomyślałem: co mi tam,mam tych danych tyle, że można spokojnie zrobić ranking polskich dziennikarzy na Twitterze. Wyniki w niektórych przypadkach trochę mnie zaskoczyły.

<!--more-->


  
Przeglądając ranking, który przygotowałem trzeba brać pod uwagę kontekst i zastrzeżenia, które przy każdym zestawieniu daje. Głównie chodzi o interpretację danych wg. których tworzone były rankingi. Cholerka, zdradziłem, że nie będzie jeden 🙂 Mój top należy traktować jako zabawę, a nie brać na serio. Co prawda dla osoby interesującej się dziennikarstwem czy mediami są tu cenne informacje np. kogo warto obserwować na Twitterze i dlaczego, ale może właśnie z tego powodu różne rankingi będą przydatne do różnych celów:-)

Dziennikarze na Twitterze są dość widoczną grupą (wśród grup zawodowych). Może bardziej aktywną są PRowcy czy merketingowcy, ale z pewnością dziennikarze sa &#8211; podobnie jak to ma miejsce na świecie, grupą bardziej wpływową od pozostałych. Są jeszcze politycy i celebryci. Pierwsi w PL w większości wypadków stają się fanami mediów społecznościowych tuż przed wyborami, by później zapaść w sen zimowy. Chlubnymi wyjątkami od tej zasady są Agnieszka Pomaska ([@pomaska][3]) z Platfromy Obywatelskiej, Marek Jurek ([@marekjurek][4]) z Prawica Rzeczpospolitej czy Radosław Sikorski ([@sikorskiradek][5]) którzy od grubo ponad roku cały czas twittują i zdobyli tym całkiem liczną rzeszę obserwujących. Nie zawsze z grona swoich politycznych przyjaciół. Celebrytów nie śledzę, zresztą w większości przypadków nie mają wiele ciekawego do powiedzenia, albo prezentują poziom, który toleruję gdy zdarzy się, że piję piwo w wiejskiej knajpie (patrz Zbigniew Hołdys &#8211; [@zbigniewholdys][6]).

Wracając jednak do dziennikarzy. Moja lista &#8211; jak wspomniałem wcześniej zawiera ich blisko 300. Są to różne osoby i o różnym statusie w sensie zawodu dziennikarza. Wybór jest mój, więc nie wszystkim może się podobać 🙂 i wynika on trochę z mojego postrzegania definicji tego zawodu. Przede wszystkim część osób może być zdziwiona obecnością niektórych postaci jak np. Kataryna ([@katarynaaa][7]) czy Piotrek Waglowski ([@vagla][8]). Żadna z tych osób o ile mi wiadomo nie jest zatrudniona, albo nie pracuje na zlecenie redakcji (jak m.in. zawód dziennikarza definiuje Prawo Prasowe), ale ze względu na ich twórczość &#8211; w tym wypadku w internecie &#8211; oraz wpływ tej twórczości na nas jako społeczeństwo, moim zdaniem powinno się ich traktować jak dziennikarzy. Są też osoby, które albo bardzo długo pracowały jako dziennikarze (skromny przykład mojej osoby [@dziennikarz][9]) albo od czasu do czasu pełnią taką funkcję pisząc czy występując w telewizji w roli publicysty jak np. Eryk Mistewicz ([@erykmistewicz][10]). Zakładam też, że moja lista jest niekompletna, to znaczy nie obejmuje wszystkich dziennikarzy, którzy mają konta na Twitterze.

Dość już ględzenia, przejdźmy do pierwszego rankingu, z punktu widzenia analizy sieci społecznych najważniejszego 🙂

**TOP 20 najpopularniejszych polskich dziennikarzy**



Kilka zdań wyjaśnienia: co to znaczy najpopularniejszych i gdzie najpopularniejszych?

Obok nazwy na Twitterze, która nieraz jest tożsama z imieniem i nazwiskiem,  jest kolumna &#8222;Degree&#8221;. Tak nazywa się jeden z parametrów w analizie sieci społecznych, który mówi ile dany obiekt (w SNA to węzeł) ma połączeń. Mówiąc bardziej ludzkim językiem ile osób obserwuje i ile dana osoba obserwuje kont z listy dziennikarz/dziennikarze. Im więcej osób obserwuje daną osobę oraz im więcej osób jest obserwowanych przez daną osobę tym jej Degree jest wyższe. Popularnie ten parametr można przełożyć na popularność czyli w dużym uproszczeniu im więcej osób nas zna i im więcej osób my znamy, tym jesteśmy popularniejsi (w sieci jak i realu :-)).

Uwaga! ten ranking powinno się czytać w następujący sposób: **lista 20 najpopularniejszych polskich dziennikarzy, wśród dziennikarzy na Twitterze.**

Ostatnia rzecz: dlaczego lista 20 najpopularniejszych dziennikarzy zawiera&#8230; 29 osób? Powód jest prosty: część osób ma taką samą liczbę punktów, czyli zajęli te same miejsca.

**TOP 20 najaktywniejszych polskich dziennikarzy**



Drugi i ostatni dzisiaj ranking zawiera listę dziennikarzy, którzy wysłali najwięcej twittów. Warto zauważyć, że o ile w przypadku poprzedniego rankingu wysoka lub niska pozycja tylko częściowo zależna jest od aktywności danej osoby w społeczności, tak tutaj sprawę mamy prostą. Dużo twittujesz, jesteś wyżej w rankingu.

Na koniec jak można obydwa rankingi wykorzystać. Pierwszy jest informacją dla dziennikarzy, którzy chcieliby w twitterowej społeczności zaistnieć. W taki przypadku powinni obserwować osoby z tej listy i w jakiś sposób zainteresować je, by te również je obserwowały.

Drugi z rankingów powinien zainteresować osoby, które chcą poznać co na różne tematy mówią dziennikarze. Obserwując tych, co najwięcej piszą np. Mikołaj Wójcik  ([@mikolajwojcik][11]) dowiemy się zdecydowanie więcej niż od Rafała Ziemkiewicza ([@ziemkiewicz][12]), który nie napisał jeszcze ani jednego twitta 🙂

Chcesz obserwować moją listę czyli czytać twitty polskich dziennikarzy? Wejdź na mój profil [@dziennikarz][9] i wybierz z listy listę @dziennikarz/dziennikarze

Jeśli ktoś ma jakieś uwagi, pytania to albo w komentarzach, albo bezpośrednio na Twitterze [@dziennikarz][13]

 [1]: https://twitter.com/#!/dziennikarz "Konto Twitter Stanisław M. Stanuch  - @dziennikarz"
 [2]: https://twitter.com/#!/dziennikarz/dziennikarze "lista polskich dziennikarzy na Twitterze"
 [3]: https://twitter.com/#!/pomaska "Konto Twitter Agnieszka Pomaska"
 [4]: https://twitter.com/#!/marekjurek "Konto Twitter Marek Jurek"
 [5]: https://twitter.com/#!/sikorskiradek "Konto Twitter Radek Sikorski"
 [6]: https://twitter.com/#!/zbigniewholdys "Konto Twitter ZBigniew Hołdys"
 [7]: https://twitter.com/#!/katarynaaa "Konto Twitter Kataryna"
 [8]: https://twitter.com/#!/vagla "Konto Twitter Piotr Waglowski"
 [9]: https://twitter.com/#!/dziennikarz "Konto Twitter - Stanisław M. Stanuch"
 [10]: https://twitter.com/#!/erykmistewicz "Konto Twitter Eryk Mistewicz"
 [11]: https://twitter.com/#!/mikolajwojcik "Konto Twitter Mikołaj Wójcik"
 [12]: https://twitter.com/#!/ziemkiewicz "Konto Twitter Rafał Ziemkiewicz"
 [13]: https://twitter.com/#!/dziennikarz "Konto Twitter Stanisław M. Stanuch"