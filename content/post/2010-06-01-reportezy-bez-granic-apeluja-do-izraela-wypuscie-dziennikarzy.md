---
title: '„Reporterzy bez Granic” apelują do Izraela: wypuście dziennikarzy!'
author: sms
type: post
date: 2010-06-01T19:31:29+00:00
url: /2010/06/01/reportezy-bez-granic-apeluja-do-izraela-wypuscie-dziennikarzy/
dsq_thread_id:
  - 134268187
  - 134268187
categories:
  - Media
  - Wydarzenia
tags:
  - atak
  - dziennikarz
  - Freedom Flotilla
  - Gaza
  - Izrael
  - pomoc humanitarna
  - Reporteży bez Granic

---
<a id="aptureLink_7LqO9wu7aR" style="margin: 0pt auto; text-align: center; display: block; padding: 0px 6px;" href="http://coto2.files.wordpress.com/2009/10/reporters-without-borders.jpg"><img style="border: 0px none;" title="Hall of Shame&#39; Calls Out Bogus Internet Censorship « COTO Report" src="http://coto2.files.wordpress.com/2009/10/reporters-without-borders.jpg" alt="" width="319.62317380352647px" height="377.65000000000003px" /></a>

Francuska organizacja &#8222;[Reporterzy bez Granic][1]&#8221; broniąca m.in. dziennikarzy przed prześladowaniem z racji wykonywania ich zawodu zaapelowała o natychmiastowe wypuszczenie z więzienia dziennikarzy aresztowanych podczas wczorajszego (31-05-2000) ataku komandosów izraelskich na statki wiozące pomoc humanitarną do strefy Gazy. Do ataków na dziennikarzy dochodzi również w samym Izraelu &#8211; podają RbG.

<!--more-->Według dziennikarskiej organizacji uwięzionych przez Izraelczyków może być co najmniej 15 dziennikarzy. Zostali oni aresztowani wraz z działaczami organizacji humanitarnych, którzy na statkach udali się by złamać nielegalną izraelską blokadę strefy Gazy.

Wiadomo, że wśród zatrzymanych są:

• Reporter **Svetoslav Ivanov** **i** kamerzysta **Valentin Vassilev** z bułgarskiej telewizji _BTV_

• **Muna Shester** z Kuwejckiej Agencji Prasowej ___(KUNA)_

• **Talat Hussain**, prezenter w pakistańskiej _Aaj TV_

• korespondent _Sydney Morning Herald_ **Paul McGeough** i fotograf **Kate Geraghty**.

• _Al Jazeera_ korespondent **Abbas Nasser** i operator **Isaam Zaatar**

• **Mario Damolin**, wolny strzelec pracujący dla _Frankfurter Allgemeine Zeitung_.

• **David Segarra** _z TeleSUR_

• Dziennikarz **Ayse Sarioglu** z gazety _Taraf_

• Reporter **Murat Palavar** z islamskiej gazety _Yeni Safak_ (New Dawn)

• _TVNET_ szef działu zagranicznego **Sümeyye Ertekin**, producent **Ümit Sönmez** i operator _Ersin Esen_.

Wśród zatrzymanych i nadal przetrzymywanych jest polsko-brytyjska [dziennikarka Ewa Jasiewicz][2]. Najprawdopodobniej jednak jest zaliczana przez władze izraelskie nie jako dziennikarka, ale raczej aktywistka ruchu obrony praw człowieka.

Sytuacja zatrzymanych jest niejasna. Zwolnieni dotychczas działacze opowiadają o horrorze. Izraelscy żołnierze poddali ich wielokrotnym kontrolom osobistym, niektóre z osób zostały pobite np. za odmowę zrobienia odcisku palca. Zatrzymani pozbawieni byli jedzenia i picia.

RbG donosi również, że w tym samym dniu kiedy komandosi napadli na statki w porcie gdzie miały przypłynąć pobita została przez nieznanych Izraelczyków (cywilów) ekipa stacji AlJaazira.

31 maja o świcie komandosi izraelscy na wodach międzynarodowych ok. 70 mil morskich od Gazy [zaatakowali statki próbujące][3] złamać blokadę morską strefy Gazy. Wywiązała się bójka, żołnierze izraelscy użyli broni. Zginęło 9 osób a kilkanaście zostało rannych

 [1]: http://en.rsf.org/israel-israeli-military-prevents-media-31-05-2010,37630.html
 [2]: http://www.dziennikarz.pl/index.php/2010/05/31/ewa-jasiewicz-czeka-na-odpowiedz-premiera-tuska-w-wiezieniu/
 [3]: http://fakty.interia.pl/swiat/news/izrael-zatrzymano-480-osob-z-konwoju-co-z-polka,1486641,4