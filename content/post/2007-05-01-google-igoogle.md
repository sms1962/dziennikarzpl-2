---
title: Google = iGoogle
author: sms
type: post
date: 2007-05-01T13:36:14+00:00
url: /2007/05/01/google-igoogle/
dsq_thread_id:
  - 2793450
categories:
  - Internet
  - Technologie
tags:
  - Gadget Maker
  - google
  - iGoogle
  - NetvibesGPHP
  - RSS

---
[<img src="http://farm1.static.flickr.com/194/479844633_bd1748c49f.jpg" title="igoogle" alt="igoogle" align="absmiddle" border="0" height="71" width="400" />][1]{.tt-flickr}

Wczoraj, a właściwie dziś rano Google radykalnie [zmienił][2] politykę &#8222;[personalizowanej strony głównej][3]&#8222;, integrując ją z wyszukiwarką, zmieniając nazwę na [iGoogle][4] oraz wprowadzając kilka dodatkowych funkcji. To zły sygnał dla tak popularnych serwisów jak na przykład [Netvibes][5], oraz ostrzeżenie dla tych serwisów, które nie wykorzystują w pełni technologii RSS, że czas zacząć traktować je poważnie.

<!--more-->

Google ostatecznie postanowił, że istniejący w wersji beta od kilku lat &#8222;Google Personalized Home Page&#8221; nie będzie osobnym serwisem, ale częścią wyszukiwarki. Wcześniej GPHP dostepne było pod osobnym adresem http://www.google.com/ig.

[<img src="http://farm1.static.flickr.com/216/479659844_78b465dbea.jpg" alt="igoogle-spersonalizuj" border="0" height="184" width="400" />][6]{.tt-flickr}

Zmiana ta z pewnością spowoduje olbrzymi wzrost popularności iGoogle a także dramatycznie zwiększy liczbę internautów, którzy korzystają z gadżetów Google (wg. Google jest ich ponad 25 tys.) i kanałów RSS.

W nowej wersji, internauta po zalogowaniu może skorzystać z kilku przedefiniowanych szablonów, zmieniając nieco surowy wygląd strony wyszukiwarki. Poza tym można dowolnie zmieniać układ używanych gadżetów oraz kanałów RSS czy zakładać zakładki.

[<img src="http://farm1.static.flickr.com/194/479659846_b03719d586.jpg" alt="igoogle-standard" border="0" height="207" width="400" />][7]{.tt-flickr}

iGoogle korzysta z geolokacji. Niezarejestrowany użytkownik automatycznie dostaje listę RSS ze swojego kraju. Fajne, tylko ciekawe na jakiej podstawie została stworzona? 🙂

[<img src="http://farm1.static.flickr.com/199/479659840_d478858f92.jpg" alt="igoogle-probki tresci" border="0" height="164" width="400" />][8]{.tt-flickr}

Równocześnie Google wprowadził &#8211; niestety nie dla wszystkich jeszcze dostępną &#8211; funkcję [Gadget Maker][9] &#8211; tworzenia własnych gadżetów. Według zapewnień Google własny gadżet będzie mógł zrobić teraz każdy &#8211; nawet informatyczny laik. Niestety gdy pisze te słowa, Gadget Maker jest jeszcze niedostępny &#8211; przynajmniej dla użytkowników w Polsce.

Anonsując Gadget Maker, Google wprowadził kilka gadżetów pokazujących możliwości tej funkcji:

  1. **[A Photo gadget][10]** (udostępnianie zdjęć)
  2. **[GoogleGram gadget][11]** (pozwala raz na 7 dni wyświetlać własne przywitanie)
  3. **[Daily Me gadget][12]** (osobisty pamiętnik? gadżet dzięki któremu można dodawać swoje uwagi, przemyślenia etc. Pewnie będzie to zalążek konkurenta dla niezwykle popularnego [Twittera][13])
  4. **[Personalized Countdown gadget][14]**
  5. **[A Personalized List][15]** (narzedzie do tworzenia własnych rankingów)
  6. **[YouTube video favorites gadget][16]** (narzedzie do tworzenia własnego kanału filmów z YouTube)
  7. **[A “Free Form” gadget][17]** (według Google gadżet, który umożliwi &#8211; cokolwiek by to znaczyło &#8211; łączenie tekstu i grafiki w dowolny wybrany sposób)

(linki do nowych gadżetów via [Google Blogoscoped][18])

Google zapowiedział też Google My Community (obecnie niedostępny w sieci), który będzie zapewne rozszerzeniem katalogu gadżetów.
  
Funkcjonalnie iGoogle jest bardzo podobny do Netvibes i pewnie zabierze mu sporo użytkowników. Osobiście od dawna używam tego ostatniego. Od pewnego jednak czasu szukam czegoś nowego, bo przy dużej ilości kanałów RSS, Netvibes staje się dość powolny i co najgorsze spowalnia pracę przeglądarki.

Premiera iGoogle powinna wpłynąć na sposób w jaki niezbyt zaawansowani internauci będą korzystać z sieci, znacząco zwiększając ilość osób, które zamiast oglądać strony, będą korzystały z kanałów RSS. Pewnie w jakiś sposób prędzej czy później wpłynie to głównie na politykę wielkich graczy jak portale, dla których ilość wizyt i liczba użytkowników jest obecnie kluczowa z punktu widzenia ich biznesu.

 [1]: http://www.flickr.com/photos/58784903@N00/479844633/
 [2]: http://googleblog.blogspot.com/
 [3]: http://www.google.com/ig
 [4]: http://www.igoogle.com
 [5]: http://www.netvibes.com/
 [6]: http://www.flickr.com/photos/58784903@N00/479659844/
 [7]: http://www.flickr.com/photos/58784903@N00/479659846/
 [8]: http://www.flickr.com/photos/58784903@N00/479659840/
 [9]: http://www.google.com/ig/gmchoices?source=bppd
 [10]: http://www.google.com/ig/add?moduleurl=http://www.google.com/ig/modules/gm_photo.xml
 [11]: http://www.google.com/ig/add?moduleurl=http://www.google.com/ig/modules/gm_googlegram.xml
 [12]: http://www.google.com/ig/add?moduleurl=http://www.google.com/ig/modules/gm_dailyme.xml
 [13]: http://www.twitter.com
 [14]: http://www.google.com/ig/add?moduleurl=http://www.google.com/ig/modules/gm_countdown.xml
 [15]: http://www.google.com/ig/add?moduleurl=http://www.google.com/ig/modules/gm_list.xml
 [16]: http://www.google.com/ig/add?moduleurl=http://www.google.com/ig/modules/gm_youtube.xml
 [17]: http://www.google.com/ig/add?moduleurl=http://www.google.com/ig/modules/gm_freeform.xml
 [18]: http://blog.outer-court.com/archive/2007-04-30-n90.html