---
title: 182 dni z życia Żmiciera Daszkowicza
author: sms
type: post
date: 2006-12-07T19:39:19+00:00
url: /2006/12/07/182-dni-z-zycia-zmiciera-daszkowicza/
ratings_users:
  - 1
ratings_score:
  - 4
ratings_average:
  - 4
dsq_thread_id:
  - 2793326
categories:
  - Kraj
  - Media
  - Świat
  - Wydarzenia

---
<a title="Maraton Pisania Listów 2006" target="_blank" href="http://maratonamnesty.blox.pl/html/1310721,262146,21.html?288442"><img align="left" alt="13416_1165505875_072f_d.jpeg" id="image174" title="13416_1165505875_072f_d.jpeg" src="http://www.dziennikarz.pl/sms/grafika/2006/12/13416_1165505875_072f_d.jpeg" /></a>Dziesiątki tysięcy ludzi na całym świecie w sobotę i niedzielę będą uczestniczyć w organizowanym przez Amnesty International maratonie pisania listów w obronie więzionych i represjonowanych za poglądy. Każdy z nas robiąc tak niewiele, może zrobić tak wiele. Naprawdę warto.

2 listopada &#8211; w dzień dla wszystkich Polaków szczególny, wstałem koło 7 rano. Kawka, śniadanie. Białorusin Żmicier Daszkowicz pewnie już dawno był na nogach. Dla mnie był to dzień specjalny &#8211; Zaduszki, dla Żmiciera też &#8211; spędził właśnie pierwszą noc w więzieniu po skazaniu go dzień wcześniej przez białoruski sąd na półtora roku więzienia.
  
Poszedłem do pracy. Wygodne biuro, sympatyczni ludzie. Żmicier pewnie tak miłego towarzystwa nie ma. W wielu krajach więźniowie politycznie umieszczani są w celach z kryminalistami.<!--more-->


  
Po pracy byłem na spacerze. Żmicier też, tyle że on miał tylko godzinkę i to na więziennym spacerniaku. Po kolacji oglądałem telewizję, jaką chcę i jak długo chcę. Żmicir od 22 ma ciszę nocną.

Tak będzie najprawdopodobniej wyglądało codzienne życie Żmicira Daszkowicza przez najbliższe półtora roku. Czym zawinił? Białoruski sąd skazał go za „organizowanie i uczestnictwo w działalności niezarejestrowanej organizacji pozarządowej”.

&#8222;Po trwającym zaledwie dwa dni procesie, prowadzonym za zamkniętymi drzwiami, Żmicier Daszkiewicz został skazany 1 listopada 2006 roku na półtora roku pozbawienia wolności. Setki osób w tym opozycyjni politycy, pisarze, dyplomaci i działacze społeczni zorganizowali tego dnia demonstrację w Mińsku, wzywając do natychmiastowego zwolnienia Żmiciera Daszkiewicza&#8221;. – czytamy na stronie Maratonu Pisania Listów organizowanego przez Amnesty International.

W nadchodzącą sobotę, 9 grudnia o godzinie 12 w całej Polsce i 36 innych krajach ruszy tegoroczny Międzynarodowy Maraton Pisania Listów. Akcja tradycyjnie potrwa do godz. 12 dnia następnego (10 grudnia), w którym obchodzimy Międzynarodowy Dzień Praw Człowieka. W tym roku już po raz siódmy tysiące ludzi na całym świecie będzie pisać listy w obronie konkretnych osób, więzionych i represjonowanych na całym świecie za pokojowe głoszenie swoich poglądów.

W tym roku Amnesty International apeluje o pisanie listów w obronie m.in. Żmiciera Daszkiewicza z Białorusi oraz Nguyena Vu Binh, dziennikarza i pisarza z Wietnamu, który został skazany za &#8222;komunikowanie się za pomocą poczty elektronicznej&#8221; z zagranicznymi &#8222;reakcyjnymi&#8221; organizacjami oraz rozpowszechnianie informacji o sytuacji praw człowieka w Wietnamie.

Informacje na temat innych osób, w obronie których można pisać listy podczas tegorocznej edycji Maratonu znajdziecie na stronie stronie www.maraton.amnesty.org.pl .
  
 <span style="font-size: 10pt; font-family: Arial" /><span style="font-size: 10pt; font-family: Arial" />
  
Ta drobna rzecz, jaką jest napisanie listu, przynosi skutek. Mniej więcej jedna na trzy sprawy odnoszą skutek i więźniowie sumienia albo odzyskują wolność, albo nie są już prześladowani.
  
Mamy też swój mały polski sukces. W ubiegłym roku AI apelowała w sprawie starszego palestyńskiego małżenstwa, któremu władze izraelskie chciały zburzyć dom. Podczas maratonu pisania listów, uczennica z Zabrza napisała list do mera Jerozolimy. Po kilku tygodniach otrzymała od niego list, w którym władze miasta poinformowały ją, że dom starych ludzi nie będzie zburzony.

Ja z pewnością napiszę list do prezydenta Aleksandra Łukaszenki. A Wy? Gorąco zachęcam.

Oryginał mojego wpisu znajduje się na stronie <a target="_blank" href="http://www.wiadomosci24.pl/artykul/182_dni_z_zycia_zmiciera_daszkowicza_13416.html">Wiadomości24 </a>