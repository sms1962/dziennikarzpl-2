---
title: 'Polscy dziennikarze na Twitterze: kto kogo obserwuje?'
author: sms
type: post
date: 2012-03-06T18:44:31+00:00
url: /2012/03/06/polscy-dziennikarze-na-twitterze-kto-kogo-obserwuje/
dsq_thread_id:
  - 601047340
categories:
  - Internet
  - Media
  - Uncategorized

---
[Pierwsza część][1] rankingu polskich dziennikarzy na Twitterze pokazywała, kto jest najpopularniejszy według analizy sieci społecznych. Popularność ta mierzona jest trochę z przymrożeniem oka (jak i cały ranking), bo wskaźnik Degree opiera się na liczbie wzajemnych połączeń pomiędzy poszczególnymi dziennikarzami. W przypadku Twittera są to obserwowanie i bycie obserwowanym. Dzisiaj przyjrzę się trochę głębiej tym relacjom dzieląc je na dwie grupy: obserwowanych i obserwujących i na ich podstawie tworząc nowy ranking. Wynik będzie trochę inne:-)

<!--more-->Zanim przejdę do właściwej analizy i wyników jeszcze raz przypomnę: ranking tworzony jest na dziennikarzach znajdujących się na mojej publicznej liście twitterowej 

[@dziennikarz/dziennikarze][2]. (każdy może ją sobie &#8222;zaprenumerować&#8221;). Jest ona najprawdopodobniej największą listą kont polskich dziennikarzy na Twitterze. Ranking pokazuje pozycję tylko i wyłącznie wśród osób z tej grupy, a nie całej populacji Twittera.

Wracając do meritum. Oprócz Degree czyli w uproszczeniu sumy połączeń pomiędzy poszczególnymi dziennikarzami, będącej de facto jak słusznie zauważył [@tomaszskory][3] sumą obserwujących i obserwowanych w danej grupie, można jeszcze analizować dwa wskaźniki:

  * In-Degre &#8211; mówi ilu dziennikarzy z listy obserwuje na Twitterze <span style="text-decoration: underline;">daną osobę</span>
  * Out-Degree. &#8211; mówi ilu dziennikarzy z listy obserwuje na Twitterze <span style="text-decoration: underline;">dana osoba</span>

Nota bene, obydwie definicje różnią się dwiema literkami 🙂 Nie nawijając specjalnie makaronu na uszy, przejeźdźmy do pierwszego rankingu czyli najczęściej obserwowanych.

**TOP 20 najczęściej obserwowanych polskich dziennikarzy na Twitterze**



Widać znaczącą zmianę w czołówce. Prowadzi Tomasz Machała ([@tomaszmachała][4]), wyprzedzając Katarynę ([@katarynaaa][5]) i Konrada Piaseckiego ([@konradpaisecki][6]). Ciekawe dlaczego? Wystarczy rzut oka na nazwiska by stwierdzić, ze popularność w liczbie obserwowanych przez innych dziennikarzy to pochodna popularności z mediów czy internetu. Większość z osób na liście to dziennikarze znani z TV, radia czy prasy ogólnopolskiej. Ze stosunkowo krótkim stażem na Twitterze.

Wygląda na to, że warto ich obserwować ale&#8230; chyba nie wszystkich. Specjalnie dodałem kolumnę z liczbą twittów poszczególnych dziennikarzy i okazuje się &#8211; co jest dodatkowym w niektórych przypadkach potwierdzeniem tezy o popularności z innych mediów &#8211; że miejsce w czołówce nie zawsze przekłada się na ilość wysłanych twittów. Na przykład Tomasza Sekielskiego ([@sekielski][7]) czy Jarosława Kuźniara ([@jarekkuzniar][8]) do płodnych autorów raczej nie zaliczam, bo wysłali dotychczas mniej niż 400 twittów. Tymczasem po to kogoś obserwujemy by czytać, co ma mniej lub bardzie mądrego do powiedzenia. Jak milczy, lub mało pisze, to obserwowanie nie ma większego sensu.

Liderką &#8211; oprócz piszącego te słowa 🙂 jest niewątpliwie Kataryna, która regularnie udziela się  komentując i dyskutując, podsyłając ciekawe linki. Często też retwittuje co ciekawsze rzeczy.



Drugie z dzisiejszych zestawień (powyżej) przedstawia ranking dziennikarzy, którzy najwięcej obserwują innych dziennikarzy 🙂 Można zaryzykować stwierdzenie, że są to osoby, które interesuje co się w środowisku dziennikarskim dzieje. Jeśli niektórzy z nich są również bogato 🙂 obserwowani przez innych, to na pewno warto ich obserwować i zachęcić do obserwowania własnego konta. Dlaczego? Będąc obserwowanymi i obserwując, stają się albo mogą się stać, naturalnym &#8222;przekaźnikiem&#8221; informacji.

Pozycja numer jeden mojej osoby (hurra) wynika właściwie z faktu, że prowadzę tą listę i w sposób naturalny od czasu do czasu, jak dobry pasterz 🙂 obserwuję kogoś ze stadka. Do tego rankingu bardzo łatwo wskoczyć na prominentne miejsce. Wystarczy tak po prostu 🙂 obserwować jak najwięcej dziennikarzy.

Tym, którzy nie czytali, gorąco polecam [pierwszą część rankingu][9]. Jeśli ktoś z Was czegoś nie rozumie, albo chciałby o coś zapytać to można to zrobić poniżej w komentarzu, albo bezpośrednio na Twitterze ([@dziennikarz][10]).

Następny odcinek to będzie hit bo przedstawię ranking najbardziej wartościowych z punktu widzenia analizy sieci społecznych dziennikarzy! 🙂

Na koniec zachęcam: warto obserwować na Twitterze dziennikarzy i to zarówno tych z rankingu jak i wszystkich innych (np. [z mojej listy][11]) bo to naprawdę fajna grupka 🙂

**_Więcej o Twitterze i co to są listy dowiedzieć się możecie z artykułu &#8222;<a href="http://blog.trendbirds.pl/co-to-sa-listy-na-twitterze/" target="_blank">Co to są listy na Twitterze?</a>&#8221;  na blogu <a href="http://trendbirds.pl" target="_blank">TrendBirds</a>._**

 [1]: http://www.dziennikarz.pl/index.php/2012/03/04/ranking-dziennikarzy-na-polskim-twitterze/ "Top polskich dziennikarzy na Twitterze"
 [2]: https://twitter.com/#!/dziennikarz/dziennikarze "Lista polskich dziennikarzy na Twitterze"
 [3]: https://twitter.com/#!/tomaszskory "Konto Twitter Tomasz Skory"
 [4]: https://twitter.com/#!/tomaszmachala "Konto Twitter Tomasz Machała"
 [5]: https://twitter.com/#!/Katarynaaa "Konto Twitter Kataryna"
 [6]: https://twitter.com/#!/konradpiasecki "Konto Twitter Konrad Piasecki"
 [7]: https://twitter.com/#!/sekielski "Konto Twitter Tomasz Sekielski"
 [8]: https://twitter.com/#!/jarekkuzniar "Konto Twitter Jarosław Kuźniar"
 [9]: http://www.dziennikarz.pl/index.php/2012/03/04/ranking-dziennikarzy-na-polskim-twitterze/ "Ranking polskich dziennikarzy na Twitterze"
 [10]: https://twitter.com/#!/dziennikarz "Konto Twitter . Stanuch"
 [11]: https://twitter.com/#!/dziennikarz/dziennikarze "Lista dziennikarzy na Twitterze"