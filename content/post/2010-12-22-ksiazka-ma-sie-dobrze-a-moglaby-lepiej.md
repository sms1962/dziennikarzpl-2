---
title: Książka ma się dobrze a mogłaby lepiej
author: sms
type: post
date: 2010-12-22T18:43:41+00:00
draft: true
url: /?p=1004
categories:
  - Uncategorized

---
W [Rzeczpospolitej][1] hurra optymistyczny w tytule i gruncie rzeczy wymowie artykuł &#8222;[Znowu kupujemy książki][2]&#8222;. Jest bardzo dobrze, bo książkę można kupić wszędzie, nawet przy okazji zakupów w hipermarketach no i rynek ebooków &#8211; największe zagrożenie dla tradycyjnych wydawców &#8211; nie zagrozi w najbliższym czasie wydawcom. Czy aby na pewno?

<!--more-->Nie trzeba być geniuszem matematycznym by przewidzieć, że wartość rynku książek wzrosła i wzrośnie z pewnością w tym roku. Powód jest jeden: cena.  Ceny książek, a szczególnie wartościowych rośnie. Jednak najistotniejszą przyczyną dla której wydawcy patrzą tak śmiało w przyszłość jest rynek książek edukacyjnych, przeznaczonych dla uczniów. To prawdopodobnie w zdecydowanej większości domów jedyne zakupy książkowe, które ze względu na panujące obecnie &#8222;zwyczaje&#8221; (brak rynku wtórnych książek), długo będą stabilnym źródłem dla wydawców.

Podzielam w tym względzie optymizm wydawców. Dopóki układ książek edukacyjnych będzie miał cechy monopolu, dopóty wydawcom będzie dobrze.

Co prawda to mało prawdopodobne, ale może się zdarzyć, że ktoś w Ministerstwie Edukacji myśli i np. wpadnie na &#8222;szalony&#8221; pomysł by jednym ruchem odciążyć tornistry uczniów i obciążyć pozostałą gotówką kieszenie rodziców czyli wprowadzić do szkoły ebooki. Mrzonki? Nie koniecznie. policzmy.

  * Ceny ebooków spadają dramatycznie. W przyszłym roku na pewno spadną poniżej 100 USD. Mam na myśli markowe rozwiązania jak Amazon Kindle czy Nook. Są przecież też rozwiązania nazwijmy je dalekowschodnie, zawsze zdecydowanie tańsze od markowych. Zakładając, że uczniowie będą mocno eksploatować urządzenie, baterie przeważnie wytrzymują około 2 lat to na tyle można przewidzieć  żywotność takiego czytnika.
  * Wyprodukowanie książki elektronicznej jest zdecydowanie tańsze niż tradycyjnej i to pod każdym względem. Odpada koszt papieru i druku, a także co bardzo ważne koszty dystrybucji. Ta może być przecież prowadzona elektronicznie. Biorąc to pod uwagę, nie wdając się specjalnie w wyliczenia, można w ciemno powiedzieć, że zestaw podręczników dla ucznia czy studenta może kosztować przynajmniej 50 proc. mniej niż obecnie i to przy założeniu &#8222;godziwego&#8221; zarobku dla wydawcy i autora. Dziś podręczniki [kosztują rodziców][3] od 160 do ponad 300 zł. Wyliczenie to nie uwzględnia lektur czy innych książek, które kulturalny człowiek powinien po prostu znać.

Zakładając taki model i nawet czytnik po cenach rynkowych czyli np. ok. 300 zł to na dwa lata inwestycja rodziców wynosi od 360 do 600 zl czyli&#8230; właściwie tyle samo!

 [1]: http://rp.pl
 [2]: http://www.rp.pl/artykul/582515_Znow-kupujemy-ksiazki.html
 [3]: http://wyborcza.pl/1,76842,8263977,Do_szkoly_na_kredyt.html