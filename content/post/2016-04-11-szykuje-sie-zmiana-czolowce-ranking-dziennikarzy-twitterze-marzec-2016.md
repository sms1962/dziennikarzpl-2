---
title: Szykuje się zmiana w czołówce. Ranking dziennikarzy na Twitterze. Marzec 2016
author: sms
type: post
date: 2016-04-11T08:57:07+00:00
url: /2016/04/11/szykuje-sie-zmiana-czolowce-ranking-dziennikarzy-twitterze-marzec-2016/
dsq_thread_id:
  - 4737560504
categories:
  - Internet
  - Media
  - Ranking

---
Po kilku latach, szykuje się zmiana na pozycji lidera rankingu polskich dziennikarzy na Twitterze według liczby Obserwowanych (followersów). Sądząc po aktywności poza twitterowej obydwu kont, nie będzie to zmiana chwilowa.

Gdy piszę ten wpis, to de facto ta zmiana już nastąpiła, bo Tomasz Lis ma obecnie więcej followersów od długoletniego lidera rankingu Jarosława Kuźniara. Systematyczne zbliżanie się Lisa do Kuźniara widać było od kilku miesięcy, a szczególnie po głośnym rozstaniu się Lisa z TVP. Z drugiej strony Jarosław Kuźniar w swojej stacji jest mniej widoczny, co w sposób oczywisty wpływa na jego wyniki.

Ranking według liczby followersów, co wielokrotnie pisałem, jest zabawą dla polepszenia ego, szczególnie tych, którzy są na jego czele. Pozycja w tym rankingu nie jest wynikiem jakichś nadludzkich umiejętności w mediach społecznościowych, lecz raczej wypadkową medialnej popularności osoby i co z tego bezpośrednio wynika: promowania konta przez Twittera w procesie rejestracji nowych kont. Dlatego nikt, kto poważnie zajmuje się analizą social mediów, nie wyciąga wniosków z liczby followersów, bez uprzedniego badania innych wskaźników konta.

W rankingu po raz pierwszy od dłuższego czasu pojawił się Bartosz Węglarczyk i od razu &#8211; co nie jest specjalnie dziwne &#8211; wskoczył do pierwszej dziesiątki. Wcześniej go nie było, bo blokował moje konto, a więc automatycznie dokonywał samousunięcia :-)🙂 z mojej listy polskich dziennikarzy na Twitterze. Cieszę się, że jest na liście, bo jest aktywny, twituje sporo i sporo ciekawych rzeczy ze świata. Z pewnością w jego przypadku liczba followersów bardziej wynika z wartości treści, które publikuje, niż jak np. w przypadku Tomasza Lisa, z popularności i kontrowersyjnych twitów.

Zanim będzie link do tabeli z rankingiem to kilka kilka zdań, które normalnie dałbym na końcu, ale czytelnicy często nie doczytują tekstów do końca…. Objaśniają one niektóre zmienne w tabeli.

* Wzrost netto to różnica pomiędzy wzrostem liczby followersów konta poprzedniego na liście a wzrostem liczby followersów konta. Przykładowo: Tomasz Lis miał w marcu wzrost netto 5694 co oznacza, że o tyle zbliżył się do wyniku Jarosława Kuźniara, który jest wyżej w rankingu. Liczba dodatnia wzrostu netto świadczy, że zbliżyliśmy się do poprzedniego konta, ujemna że odwrotnie, straciliśmy do poprzedniego konta.
* Ranking obejmuje cały miesiąc, dlatego osoby, które zostały dodane nawet 1 dnia miesiąca nie są uwzględniane w rankingu. Będą od następnego miesiąca.
* Tabele można sortować klikając w kolumnę ze zmienną według której chcemy sortować.

Analizując <a href="http://dziennikarz.pl/ranking-dziennikarzy/ranking-dziennikarzy-na-twitterze-wedlug-liczby-followersow-marzec-2016.html" target="_blank">ranking dziennikarzy wg. liczby followersów</a> i badając przyrost liczby followersów warto zwrócić uwagę na spory wzrost w przypadku dwóch dziennikarzy: Witka Gadowskiego i Adriana Klarenbacha. To oczywiście wynik tego, że o obydwu w marcu było dość głośno na Twitterze, co natychmiast przyciąga followersów.

Zawsze to powtarzam, że dla mnie ważniejszy jest <a href="http://dziennikarz.pl/ranking-dziennikarzy/ranking-dziennikarzy-na-twitterze-wedlug-liczby-twittow-marzec-2016.html" target="_blank">ranking według liczby opublikowanych twitów</a>, bo pokazuje rzeczywistą aktywność kont. Przypominam tylko, że pokazuje on liczbę twitów bez retwitów i reply. Specjalnych zmian w czołówce nie ma. Nadal podium okupują Wojtek Pietrusiewicz, Adam Małecki i Łukasz Warzecha.

W rankingu liczby twitów w miesiącu marcu zdecydowanym liderem jest Karolina Baca-Pogorzelska, która średnio dziennie napisała 80 twitów. Tuż za Karoliną Darek Ćwiklak i Paweł Sito. Wszyscy oni napisali ponad 2400 twitów. Szacun.

W marcu nie było też masowego kasowania twitów. Może po prostu ruchy kadrowe już się dokonały i kandydaci nie muszą już tego robić? 🙂 Jedyną osobą, która skasowała tyle twitów, że było to zauważalne w rankingu (czyli, że w marcu ma mniej twitów niż w lutym, a przecież twitowała) są Marlena Borawska i Sabina Treffler. Obydwie panie skasowały kilkaset twitów.

Na koniec tradycyjnie kilka statystyk:

  * W marcu dziennikarze napisali 150 tys.  984 twittów
  * Dziennikarzom z listy przybyło 191 tys. 418 followersów (UWAGA: to nie są unikalni followersi)
  * Średnio każdy dziennikarz napisał w marcu 192 twity
  * Średnio dziennikarzowi przybyło 211 followersów

<a href="http://dziennikarz.pl/ranking-dziennikarzy/ranking-dziennikarzy-na-twitterze-wedlug-liczby-followersow-marzec-2016.html" target="_blank">Ranking polskich dziennikarzy na Twitterze według liczby followersów. Marzec 2016</a>

<a href="http://dziennikarz.pl/ranking-dziennikarzy/ranking-dziennikarzy-na-twitterze-wedlug-liczby-twittow-marzec-2016.html" target="_blank">Ranking polskich dziennikarzy na Twitterze według liczby twitów. Marzec 2016 </a>

<a href="http://twitter.com/dziennikarz/dziennikarze" target="_blank">Największa i najstarsza lista polskich dziennikarzy na Twitterze</a>