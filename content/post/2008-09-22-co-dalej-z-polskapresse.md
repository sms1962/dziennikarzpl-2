---
title: Co dalej z Polska(presse)?
author: sms
type: post
date: 2008-09-21T22:45:06+00:00
url: /2008/09/22/co-dalej-z-polskapresse/
dsq_thread_id:
  - 4845039
  - 4845039
categories:
  - Media
  - prasa
tags:
  - Media
  - Polska
  - PolskaPresse
  - prasa
  - The Times
  - Tomasz Wróblewski
  - Wiadomości24.pl

---
&nbsp;

<p style="text-align: center;">
  <a href="http://www.dziennikarz.pl/wp-content/uploads/2008/09/polska1.png"><img class="size-full wp-image-401 aligncenter" title="polska1" alt="" src="http://www.dziennikarz.pl/wp-content/uploads/2008/09/polska1.png" width="500" height="102" /></a>
</p>

Człowiek wyjedzie sobie na zasłużony urlop, nie ma go ledwie dwa tygodnie a tu po powrocie bach&#8230; Passauer w końcu pozbył się <a href="http://pl.wikipedia.org/wiki/Tomasz_Wr%C3%B3blewski_(dziennikarz)" target="_blank">Tomasza Wróblewskiego</a>, wiceprezesa wydawnictwa Polskapresse odpowiedzialnego za projekt dziennika &#8222;<a href="http://www.polskatimes.pl" target="_blank">Polska- The Times</a>&#8222;.  Blog Wróblewskiego w Salon24 zwie się: <a href="http://tomasz.wroblewski.salon24.pl/" target="_blank">Myśli nie bolą</a>. Myśli może nie bolą, ale efekty działalności menedżera mogą zaboleć. W przypadku wiceprezesa Wróblewskiego nawet bardzo boleć.

<!--more-->

Nie chodzi tu o to, że Wróblewski źle pokierował nowym tytułem czy być może pomylił się w swoich analizach. Jego działalność najbardziej zaboli dziennikarzy i czytelników, bo w ciągu dwóch lat swojej pracy w Polskapresse, Wróblewski jeśli nie zniszczył, to na pewno mocno poturbował polską prasę regionalną.Kto wie, czy nie został jej grabarzem?

Zamiast zreformować tytuły regionalne i wzmocnić to co w nich najlepsze, dofinansować i zmodernizować  &#8211; potężne wówczas gazety regionalne, Wróblewski przeprowadził zwolnienia. Z samej tylko &#8222;Gazety Krakowskiej&#8221; odeszło kilkanaście osób, a jest to przecież średniak w wianuszku Polskapresse. Niewątpliwie miało to wpływ na poziom dziennikarstwa w &#8222;Polska&#8221;. Poziom mówiąc wprost: fatalny.

Moim zdaniem Wróblewski przejdzie też do historii mediów polskich jako ten, który chciał zrobić rzecz zupełnie nierealną: jedną współną gazetę dla górnika ze Śląska, mieszkańca z Wybrzeża i rolnika z Mazur. Do tego jeszcze zabrać im tę gazetę na której się wychowali i dać inną. To się nie mogło udać i się nie udało.

Pozbycie się wielu osób &#8211; często doświadczonych &#8211; oraz olbrzymie inwestycje w nowy projekt spowodowały, że wydawnictwo jest obecnie w bardzo trudnej sytuacji. Wyrzuciło w błoto sporo pieniędzy, strzeliło sobie w kolano w regionach i nadal jest w miejscu, w którym było dwa lata temu.

Gdyby jeszcze udało się Wróblewskiemu stworzyć coś wartościowego w internecie&#8230; tymczasem Wiadomości24.pl tworzone przez kilkuosobowy zespół właściwie półamatorów, kilku zawodowych dziennikarzy oraz kilkuset obywatelskich miało oglądalność zdecydowanie wyższą niż strona Polskatimes.pl

Jestem absolutnie przekonany, że to nie koniec zmian w Polskapresse. Wróblewski został wyrzucony bo bezpośrednio odpowiadał za dziennik &#8222;Polska&#8221;. Za chwilę za Wróblewskim odejdą jego hunwejbini, którzy czekają tylko na to, a nuż &#8222;Tomkowi&#8221; uda się kogoś naciągnąć na jakiś nowy projekt. Mam nadzieję, że to mu się już nie uda i pewnie wyląduje w Polsacie gdzie wyraźnie się &#8222;przykleja&#8221;.

<span style="line-height: 1.5;">No i na koniec nieco historii. W tzw. warszawce o tym, że Wróblewski upada mówiło się od wiosny. Sam nawet rozważałem kilka miesięcy temu czy i kiedy dziennik &#8222;Polska&#8221; upadnie. Poniżej dłuższy passus z mojego </span><a style="line-height: 1.5;" href="http://www.dziennikarz.pl/index.php/2008/03/10/rynek-prasy-zbliza-sie-rzez/" target="_blank">wpisu:</a>

> W bardzo trudnej sytuacji jest Polskapresse (Passauer). Projekt Polska w ramach którego zjednoczono lokalne gazety pod wspólną czapką o nazwie “Polska” wyraźnie chyli się ku upadkowi. Najbliższe miesiące będą kluczowe dla jego powodzenia. Jeśli kierownictwu nie uda się odbić &#8211; a będzie to bardzo trudne &#8211; to spełnią się zapewne proroctwa snute na tzw. mieście, że do końca roku “Polska” przestanie istnieć.
  
> Zrobiłem sobie małą analizę danych dotyczących nakładu i sprzedaży poszczególnych tytułów wchodzących w skład “Polska” w grudniu i styczniu. To prawda, że styczeń jest zawsze miesiącem spadków, po grudniowych żniwach i dlatego należałoby poczekać do wyników marcowych. Jednak tendencje jakie łatwo zauważyć pokazują, że pomysł na gazetę ogólnopolsko-regionalną przynajmniej w niektórych miejscach się nie udał.
  
> Dane styczniowe ZDKP są fatalne zarówno dla liderów w grupie “Polska” (Głos Wielkopolski, Dziennik Zachodni) jak i maruderów(Polska Rzeszów). Właściwie w przypadku tych ostatnich z biznesowego punktu widzenia powinno się je natychmiast zamknąć. No bo jakie sens ma wydawanie 5 tys egzemplarzy i sprzedawanie z tego 1,5 tys jak to jest w przypadku “Polska Rzeszów”?
  
> Niepokojący jest spadek sprzedaży egzemplarzowej większości tytułów wchodzących w skład projektu. O ile średnio dla wszystkich tytułów sprzedaż wzrosła (3,04 proc.), o tyle dla wielu tytułów spadła i to o kilka procent. Tak naprawdę koniem pociągowym jest kilka dużych lokalnych tytułów jak m.in. Głos Wielkopolski, Dziennik Zachodni czy Dziennik Łódzki. Widać też, że w słabszych tytułach pracownicy “spinają pośladki” i starają się jak mogą. W styczniu większość z nich zmniejszyło nakład, ale zwiększyło sprzedaż. Jeśli jednak porówna się ich udział w nakładzie i sprzedaży wszystkich tytułów, to te sukcesy są znikome i nie mają specjalnego wpływu na cały projekt.
  
> No i ostatnia rzecz, czyli Warszawa. Jednym z pomysłów na “Polskę” było wejście na rynek warszawski. Chyba jednak nieudanym. Polska &#8211; Warszawa sprzedaje się słabo (stosunek nakładu do sprzedaży egzemplarzowej jest poniżej 50 proc.). Czyli żegnajcie reklamy z rynku warszawskiego.
  
> Gwoździem do trumny jest projekt internetowy. Strona <a href="http://polskatimes.pl/" target="_blank">Polskatimes.pl</a> sromotnie przegrywa z <a href="http://www.wiadomosci24.pl/" target="_blank">Wiadomości24.pl</a>, który również należy do Polskapresse. Fakt iż dziennikarze obywatelscy potrafią zrobić bardziej interesujący serwis niż ich profesjonalni koledzy nie wymaga chyba komentarza.

Amen.