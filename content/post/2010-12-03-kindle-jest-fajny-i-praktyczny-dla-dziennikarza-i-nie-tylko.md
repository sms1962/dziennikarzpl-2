---
title: 'Kindle jest fajny  i praktyczny. Dla dziennikarza i nie tylko'
author: sms
type: post
date: 2010-12-03T18:43:41+00:00
draft: true
url: /?p=928
categories:
  - Uncategorized

---
<a id="aptureLink_j4TzWQ8jBr" style="margin: 0pt auto; text-align: center; display: block; padding: 0px 6px;" href="http://www.flickr.com/photos/brandonadambutler/4968573969/"><img style="border: 0px none;" title="Kindle 3" src="http://static.flickr.com/4103/4968573969_0f4d914e81.jpg" alt="" width="500px" height="375px" /></a>Mogę śmiało powiedzieć, że [Kindle 3][1]{#aptureLink_6V3eh8BeM6} zrewolucjonizował moją &#8222;konsumpcję&#8221; słowa pisanego. Nie tylko więcej czytam, ale tez mam fajne narzędzie do notatek i jak trzeba to mogę skorzystać z internetu. Po kilkunastu tygodniach i zakupie jeszcze drugiego do domu (Kindle 2) wiem do czego Kindle się nadaje a do czego nie.<!--more-->Mój stosunek do książek to mieszanka nabożeństwa i nowoczesnego podejścia. Z jednej strony mam ogromny sentyment do papieru, zapachu i &#8222;czucia&#8221; papierowej książki, a z drugiej po prostu potrzebuje często wykonać czynności, które elektroniczna wersja książki zdecydowanie ułatwia. Wszystkie &#8222;za&#8221; dotychczas skutecznie stopowała cena. Czytniki po prostu były bardzo drogie i chociaż stać mnie na nie było, to jednak ciągle uznawałem, że grubo ponad 300 USD to jednak za dużo. Sytuacja zmieniła się 28 lipca. Wtedy Amazon ogłosił, że 

[wprowadzi od końca sierpnia nową wersję czytnika Kindle][2] w cenie od 139 (tylko WiFi) do 189 USD (3G i WiFi). Cena i możliwości Kindle 3 przeważyły szalę i na początku września stałem się szczęśliwym posiadaczem.

Po kilkunastu tygodniach intensywnego testowania mogę powiedzieć jedno: nie żałuję. Wręcz przeciwnie, jestem bardzo zadowolony, bo to niewielkie urządzenie spełniło wszystkie moje oczekiwania:

  * mogę więcej i przyjemniej czytać,
  * robić notatki
  * i jak mam taką potrzebę to surfować po sieci w dowolnym momencie i miejscu.

Niewątpliwie najlepiej jest z podstawową funkcją czytnika czyli czytaniem książek. Nie ma krzty przesady w tym, że jakość wyświetlanego obrazu na ekranie e-ink praktycznie nie różni się od papieru. Ekran z tekstem sprawia wrażenie jakby był drukowany na kalce technicznej. No i najważniejsze: można czytać w słońcu czy silnym świetle bo nie ma odblasków i odbić.

Lubię rzeczy niby proste i oczywiste, ale jednak przemyślane. Takimi są dwie funkcje: notatki i zaznaczenia. Działa to zupełnie jak w przypadku książki &#8222;analogowej&#8221; 🙂 czyli zaznaczam fragment i np. dodaje do niego notatkę. Są one następnie przechowywane w specjalnym pliku (My Clippings), który mogę przekopiować via kabel USB na twardy dysk komputera.

Zaznaczenia są świetnym narzędziem do kolekcjonowania i ewentualnego opisywania  fragmentów książki. W pracy dziennikarza idealnie nadają się do robienia prasówek czy zbierania materiałów na wybrany temat. Faktem jest, że zarządzanie plikiem (tekstowym) zawierającym wszystkie notatki mogłoby być usprawnione, ale dobrzy ludzie zrobili niewielkie makro do Worda, które porządkuje i sortuje notatki i zaznaczenia i robi z nich (w Wordzie) tabelę. Łatwiej ją przeglądać czy przeszukiwać. Osobiście brakuje mi systemu kategoryzowania czy tagowania. Taka funkcjonalność jest niezbędna do prowadzenia archiwum.

Na czytniku Amazona można również czytać gazety, magazyny i blogi i to na różne sposoby. Co do [gazet][3]{#aptureLink_Qd6QdOXty9} to w moim odczuciu rewolucji tu nie będzie i zapewne niedługo dostępne będą za grosze, jeśli nie za darmo (obecnie prenumerata z codzienną dostawą to kilkanaście USD). Dlaczego?

Po pierwsze forma. Gazety zawierają tylko i wyłącznie tekst i zdjęcia co jestem w stanie wytrzymać, bo przecież gazeta codzienna jest po to by szybko przeczytać, a nie delektować się filmikami czy flaszowymi prezentacjami. Gorzej, że w prenumeratach testowych które sobie zrobiłem są problemy z tabelami. Najczęściej są w formie nieczytelnej. Czytanie gazety ekonomicznej bez tabelek mija się z celem.

W przypadku [magazynów][4]{#aptureLink_vV12b9Faee} ważnym elementem są zdjęcia i infografika, a za chwilę multimedia. Tu Kindle po prostu odpada. Zdjęcia są czarno-białe, nie ma multimediów więc pozostaje jedynie tekst. Moim zdaniem czytanie magazynów będzie popularne na tabletach, albo na czytnikach nowszych generacji z dotykowym i oczywiście kolorowym ekranem. Pomimo iż prenumerata magazynów kosztuje naprawdę niewiele, to raczej na pewno z niej nie skorzystam.

[Blogi][5]{#aptureLink_W7aIvkjYlR} na Kindle to naprawdę fajna sprawa i w przypadku paru zapewne zdecyduję się na prenumeratę. Najważniejszą ich zaletą jest to, że każda notka jest automatycznie ściągana do czytnika (musi być dostęp do sieci WiFi czy 3G). Nawiasem mówiąc prenumerata gazet też jest dostarczana metodą push do czytnika z ta różnicą, że całe wydanie przychodzi raz dziennie.

Jedynym minusikiem bloga jest to, że za prenumeratę trzeba zapłacić&#8230;przeważnie 1 USD na miesiąc. Mogę to zrobić z dwóch powodów: aby dostawać automatycznie notki oraz by wesprzeć blogera, którego praca po prostu mi się podoba. Jedyną poważną wadą blogów na Kindle jest to, że w przeciwieństwie do książek i czasopism nie można w nich zaznaczać fragmentów czy dodawać notatek. Zamiast tego można zrobić klipping całego posta.

Wszyscy, którzy o Kindlu 3 wiedzą,  ekscytują się tym, że Amazon w ramach eksperymentu włączył dostęp do sieci poprzez sieć komórkową i co najważniejsze na swój koszt. Też mnie to kręciło&#8230; przez tydzień. Problemem jest&#8230;przeglądarka, a raczej brak myszki czy innego sposobu sterowania stronami. Przeglądanie stron za pomocą kilku klawiszy jest po prostu niewygodne, a sama przeglądarka działa stosunkowo wolno. OK, cieszę się, że jak jestem poza domem, na wakacjach i koniecznie muszą obejrzeć stronę czy sprawdzić pocztę to mam tę możliwość, ale korzystam z tego naprawdę rzadko.

Co innego WiFi. W drugim domowym Kindlu (wersja 2) jest tylko dostęp przez 3G i nie ma WiFi. Wierzcie mi, to strasznie utrudnia codzienne korzystanie z Kindla szczególnie jeśli przy użyciu różnych narzędzi jak np. Calibre ściąga się prasę na czytnik. W przypadku wersji 3 po prostu wysyłam ją mailem na mój bezpłatny adres w Amazon, włączam WiFi i po chwili mam np. Rzeczpospolitą gotową do czytania. Wersja 2 wymaga połączenia się kablem z komputerem i przekopiowania pliku via USB do Kindle.

Niezaprzeczalną zaletą Kindla (w wersji amerykańskiej) jest to, że Amazon właściwie codziennie udostępnia bezpłatne książki. Jedyną, ale poważną niedogodnością, ale tylko dla Europejczyków jest, że albo nie mogą je ściągnąć (ograniczenia narzucone przez wydawców), albo pomimo, że ebook jest za darmo, to trzeba zapłacić za jego przesłanie&#8230; nawet jeśli ściągamy przez WiFi czy USB. Amerykańska wersja Kindle jest tych wad pozbawiona.

Innym mankamentem korzystania z Kindle poza Stanami Zjednoczonymi, a na pewno w Polsce jest brak legalnie dostępnych książek. Jest co prawda klasyka, ale ile razy można czytać &#8222;Ogniem i Mieczem&#8221; czy &#8222;Chłopów&#8221;. Oczywiście większość posiadaczy Kindla &#8222;jakoś&#8221; sobie radzi, ale powiedzmy szczerze: nie każdy tak potrafi, a często też chce.

Gdybym jednak nawet nie czytał książek na Kindle, to i tak możliwość czytania gazet z całego świata, przeglądania w drodze dokumentów (zamiast na notebooku) jest wystarczającym argumentem za posiadaniem czytnika.

 [1]: http://www.amazon.com/gp/product/B002Y27P3M?tag=apture-20
 [2]: http://phx.corporate-ir.net/phoenix.zhtml?c=176060&p=irol-newsArticle&ID=1453463&highlight=
 [3]: http://www.amazon.com/Newspapers-Kindle/b?ie=UTF8&node=165389011
 [4]: http://www.amazon.com/Magazines-Journals-Kindle/b?ie=UTF8&node=241646011
 [5]: http://www.amazon.com/Blogs-Kindle-Sports-Industry-Internet-Technology/b/ref=amb_link_84191551_7?ie=UTF8&node=241647011&pf_rd_m=ATVPDKIKX0DER&pf_rd_s=center-2&pf_rd_r=1HSSKNF2J6K7THXV8AZ0&pf_rd_t=101&pf_rd_p=1276254402&pf_rd_i=401358011