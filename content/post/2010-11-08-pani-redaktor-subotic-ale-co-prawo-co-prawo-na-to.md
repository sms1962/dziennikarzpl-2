---
title: Pani redaktor Subotic, ale co prawo, co prawo na to?
author: sms
type: post
date: 2010-11-08T21:14:38+00:00
url: /2010/11/08/pani-redaktor-subotic-ale-co-prawo-co-prawo-na-to/
dsq_thread_id:
  - 169243294
  - 169243294
categories:
  - Internet
  - Media
tags:
  - Małgorzata Subotic
  - Prawo Autorskie
  - Rzeczpospolita

---
Dzisiaj rano o mało co nie przypłaciłem życiem czytania gazety. W czasie śniadania wertując [Dzisiaj rano o mało co nie przypłaciłem życiem czytania gazety. W czasie śniadania wertując][1] natrafiłem na skądinąd ciekawy, ale moim zdaniem o jakieś pół roku spóźniony tekst Małgorzaty Subotic pt. &#8222;[Eksperci w politycznej grze][2]&#8222;. Połykając kawałek jajecznicy natrafiłem na jeden fragment i &#8230;

<!--more-->&#8230; o mało co się nie udławiłem:-). Przeciętny czytelnik zapewne nawet nie zwrócił uwagi. Przytoczmy więc w całości fragment artykułu Małgorzaty Subotic:

> Na forach internetowych natychmiast rozgorzała dyskusja. I jak to na wojnie, jedni kibicują jej, inni jemu.
> 
> Blogerka na Salonie24: “Nikt dotąd nie wykazał tak precyzyjnie płytkości intelektualnej, taniochy uprawianej propagandy pisowskiej i absurdalności argumentów pani profesor Jadwigi Staniszkis zaangażowanej dobrowolnie bądź pod przymusem do popierania Jarosława Kaczyńskiego”.
> 
> Bloger na Blogosferze: “Ja na miejscu pani profesor w ogóle bym do tego programu nie przyszedł”.

Zakrztuszenie się jajecznicą było efektem nie samej treści cytatu, ale zaskoczenia wręcz książkowym przykładem złamania przepisów [Ustawy o Prawie Autorskim][3], a dokładnie art. 29 ustawy zwanej popularnie &#8222;Prawem cytatu&#8221;. Zezwala ono pod pewnymi warunkami na publikowanie fragmentów utworów innych osób pod warunkiem jednak, że autor wykorzystujący czyjś utwór odpowiednio oznaczy cytat. Oznaczony to znaczy taki w którym podane jest źródło oraz autor. Tych dwóch warunków Małgorzata Subotic nie spełniła. Zamiast podać, że autorką cytatu jest prowadząca bloga na Salon24 [Renata Rudecka-Kalinowska][4], a autorką (a nie autorem!) drugiego cytatu jest &#8222;[Maryla][5]&#8221; tworząca bloga na Blogmedia24, Subotic pisze o &#8222;Blogerce na Salon24&#8221; i &#8222;Bloger na Blogosferze&#8221;

Może ktoś powiedzieć, że to szczegół i drobiazg. Dla mnie nie. Pamiętam jak jeszcze w ubiegłym wieku rozmawiałem na temat podawania autorstwa cytatów w kontekście i praktyce internetu z profesorami Uniwersytetu Jagiellońskiego Januszem Bartą i Ryszardem Markiewiczem.

Te kilka z nimi spotkań nauczyło mnie szacunku do Prawa Autorskiego i do cudzej pracy. Wyrazem tego szacunku, a także dopełnieniem przepisów prawa jest m.in. uznanie autorstwa czyli oznaczenie utworu czy fragmentu utworu imieniem, nazwiskiem czy pseudonimem autora.

Małgorzata Subotic tego szacunku i obowiązku wobec prawa nie wykazała. Zresztą nie ona pierwsza i ostatnia, bo powszechne w polskich gazetach, radiu czy telewizji jest pomijanie nazwisk czy pseudonimów blogerów, albo podawanie jako źródła mitycznego internetu czy forów.

No i co prawo na to? No i nic.

 [1]: http://rp.pl
 [2]: http://www.rp.pl/artykul/2,560807.html
 [3]: http://isap.sejm.gov.pl/DetailsServlet?id=WDU20060900631
 [4]: http://renata.rudecka-kalinowska.salon24.pl/193797,brawo-profesorze-krzeminski
 [5]: http://blogmedia24.pl/node/31504