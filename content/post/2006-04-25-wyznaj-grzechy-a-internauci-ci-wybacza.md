---
title: Wyznaj grzechy, a internauci Ci wybaczą
author: sms
type: post
date: 2006-04-25T08:38:53+00:00
url: /2006/04/25/wyznaj-grzechy-a-internauci-ci-wybacza/
dsq_thread_id:
  - 2792982
  - 2792982
categories:
  - Internet
  - Web 2.0

---
 <img align="left" alt="4giveu.jpg" id="image89" title="4giveu.jpg" src="http://www.dziennikarz.pl/sms/grafika/2006/04/4giveu.thumbnail.jpg" />Wyspowiadaj się ze swoich grzechów i sekretów, a internauci ocenią czy Ci wybaczają czy nie &#8211; to idea nowego serwisu [**i4giveu**][1], który kilka dni temu zadebiutował. (źródło: [Techcrunch][2])<!--more-->

Idea jest prosta jak drut: wystarczy wyznać to co mamy na sumieniu, wyrazić skruchę i czekać na ocenę internautów. Ci w prosty sposób głosują za wybaczeniem lub przeciw. Co ciekawe swoje grzechy można wyznawać zarówno podając pełne dane &#8211; zdecydowanych na to jest mało &#8211; jak i zupełnie anonimowo. Każdemu naszemu wyznaniu nadajemy &#8211; a jakże &#8211; etykiet(y), które umożliwiają szybkie przeglądanie różnych grzechów. Najwięcej &#8211; przynajmniej gdy piszę te słowa &#8211; jest etykiet w kategorii ogólne (General) i głupota (Stupidity). Sporo dotyczy spraw sercowych, ale są też morderstwa, pedofilia, przemoc i oczywiście seks.
  
Można też podyskutować na temat grzeszków internautów. Dyskusje często są zażarte i pokazują, różne punkty widzenia, zależne &#8211; tak mi się wydaje &#8211; od kraju i środowiska z którego pochodzą dyskutanci. W sumie jednak większość złych postępków jest podobna:

> kocham moją przyjaciółkę i nienawidzę osoby z którą ona jest

> wybacz kochanie, przespałem się z facetem, przed naszym ślubem. Jego członek był taki wielki, że nie mogłem się powstrzymać. Jestem gejem, ale nadal Cię bardzo kocham

> nienawidzę Izraela, Żydów i wszystkiego co żydowskie

To tylko niektóre z popularnych i częstych wyznań jakie znajdują się na stronie 4giveu. Z grzechów, sekretów i ocen internautów tworzony jest swoisty ranking świętych i grzeszników 🙂
  
Warto zaglądnąc od czasu do czasu na 4giveu choćby po to aby się przekonać, że większość ludzi na świecie nie tyle grzeszy, ale ma wyrzuty sumienia i to często z powodu rzeczy drobnych, których na codzień pewnie niedostrzegamy.

W polskim internecie jest serwis <a target="_blank" href="http://pomodlsie.pl/">Pomodlsie.pl</a> (dzieki Ekhil). Nieco inny, ale również ciekawy. Mozna w nim poprosić o modlitwe za siebie czy jak ostatnio pokój na świecie.

 [1]: http://www.i4giveu.com
 [2]: http://www.techcrunch.com