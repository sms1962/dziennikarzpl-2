---
title: Ranking dziennikarzy na Twitterze. Luty 2016
author: sms
type: post
date: 2016-03-11T21:30:28+00:00
url: /2016/03/11/ranking-dziennikarzy-twitterze-luty-2016/
dsq_thread_id:
  - 4654663666
categories:
  - Internet
  - Media
  - Ranking
  - Twitter

---
Lutowy (za luty) ranking dziennikarzy z lekkim opóźnieniem. Niestety małe problemy techniczne z narzędziem do zbierania danych sprawiły, że nie dałem rady wcześniej. Trochę szkoda, bo sytuacja na Twitterze wyraźnie nabiera tempa co oczywiście wynika z coraz bardziej napiętej sytuacji politycznej.

<!--more-->

Na początku kilka zdań, które normalnie dałbym na końcu, ale czytelnicy często nie doczytują tekstów do końca&#8230;

  * Wzrost netto to różnica pomiędzy wzrostem liczby followersów konta poprzedniego na liście a wzrostem liczby followersów konta. Przykładowo: Tomasz Lis miał w lutym wzrost netto 4036 co oznacza, że o tyle zbliżył się do wyniku Jarosława Kuźniara, który jest wyżej w rankingu. Liczba dodatnia wzrostu netto świadczy, że zbliżyliśmy się do poprzedniego konta, ujemna że odwrotnie, straciliśmy do poprzedniego konta.
  * Ranking obejmuje cały miesiąc, dlatego osoby, które zostały dodane nawet 1 dnia miesiąca nie są uwzględniane w rankingu. Będą od następnego miesiąca.
  * Tabele można sortować klikając w kolumnę ze zmienną według której chcemy sortować.

OK, no to przejdźmy do <a href="http://dziennikarz.pl/ranking-dziennikarzy/ranking-dziennikarzy-na-twitterze-wedlug-followersow-luty-2016.html" target="_blank">ranking liczby followersów</a>, który do niedawna był dość przewidywalny. Ruchy jeśli były to raczej w środku stawki. Czołówka miała mniej więcej podobne wzrosty i pozycja w rankingu nie ulegała zmianie. No ale teraz widać zmiany. Przede wszystkim widoczny jest dodatni wzrost netto dziennikarzy, którzy są zaangażowani w politykę. W pierwszej dziesiątce osób, które miały największy wzrost netto nie ma ani jednego dziennikarza, który na Twitterze nie byłby zaangażowany w obecny spór polityczny. Rozpoczyna ranking Tomasz Lis (4036 wzrost netto), który produkuje z szybkością karabinu maszynowego zaangażowane politycznie twity.  Tuż za nim Konrad Piasecki(3792), też nie stroniący od komentarzy politycznych na Twitterze. Zamykająca pierwszą dziesiątkę osób o największym wzroście netto &#8211; Agnieszka Burzyńska zwiększyła swój stan posiadania w stosunku do poprzednika na liście o 1122 followersów. Na uwagę zasługuje wynik Beaty Tadli i Witolda Gadowskiego, którzy w rankingu liczby followersów zajmują pozycję w końcówce pierwszej setki, a w rankingu wzrostów netto trafili do pierwszej dziesiątki.

W <a href="http://dziennikarz.pl/ranking-dziennikarzy/ranking-dziennikarzy-na-twitterze-wedlug-liczby-twitow-luty-2016.html" target="_blank">rankingu według liczby twitów </a>ciekawa sytuacja w zmiennej wzrost netto. Pierwsze miejsce zajęła Aneta Zając, która dodała&#8230;33 twity. &#8222;Sukces&#8221; zawdzięcza Samuelowi Pereira, który po raz kolejny usunął ponad 2 tysiące twitów 🙂 Spory wzrost netto statusów osiągnął Paweł Sito, jednak w tym przypadku to jego zasługa, bo był bardzo aktywny w lutym na Twitterze.

Najwięcej twitów w lutym napisała Karolina Baca-Pogorzelska (2515), która często i ciekawie pisze o górnictwie . Pierwszą dziesiątkę zamyka Wojciech Jakóbik (1472), który wypchnął z pierwszej dziesiątki dotychczas zawsze będącego w czołówce Adama Małeckiego z Trójki.

Na koniec kilka statystyk:

  * W lutym dziennikarze napisali 137 tys. 850 twittów
  * Dziennikarzom z listy przybyło 226 tys. 641 followersów (UWAGA: to nie są unikalni followersi)
  * Średnia twittów wynosi 179 tweetów/konto
  * Średnio dziennikarzowi przybyło 278 followersów
  * Średni wzrost netto liczby followersów wyniósł 112 followersów
  * Średni wzrost netto twittów wyniósł 135 twittów

&nbsp;