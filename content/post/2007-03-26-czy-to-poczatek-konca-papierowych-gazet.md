---
title: Czy to początek końca papierowych gazet?
author: sms
type: post
date: 2007-03-26T21:00:05+00:00
url: /2007/03/26/czy-to-poczatek-konca-papierowych-gazet/
dsq_thread_id:
  - 2793411
categories:
  - Internet
  - Kraj
  - Media
  - Świat
  - Wydarzenia

---
Tim O&#8217;Reilly [twierdzi][1], ze jedna z największych i najbardziej prestiżowych amerykańskich gazet <a href="http://www.sfgate.com/" target="_blank">San Francisco Chronicle</a> ma poważne kłopoty finansowe. Wywołało to szeroką dyskusję wśród amerykańskich dziennikarzy.

<!--more-->

Według O&#8217;Reilleyego redaktor naczelny gazety Phil Bronstein powiedział członkom redakcji, że biznes newsowy jest &#8222;(&#8230;)broken, and no one knows how to fix it&#8221; (popsuty i nikt nie wie jak to naprawić). Wydawca planuje zwolnić więcej osób, niż poprzednio zapowiadał.

Czytając te dyskusje, a właściwie eseje na temat tego co zrobić, zastanawiam się na ile w Polsce mamy również do czynienia z poważnym kryzysem papierowych mediów i czy gazety tu (w Polsce) i tam (na świecie) są w stanie go przetrwać. Czy czasem nie jest to &#8222;bój to ich ostatni&#8221;?

Pewne jest, że nakłady gazet zarówno w Polsce jak i na świecie dramatycznie spadają. Nie da się już tego tłumaczyć &#8222;zgłupieniem&#8221; społeczeństwa. To raczej efekt zmian i to w kilku dziedzinach. Moim zdanie można je podzielić na kilka głównych grup:

**radio i tv** &#8211; to oczywiste, że wszechobecna telewizja &#8211; nawet już w komórce &#8211; czy radio przejęło od prasy rolę dostarczyciela informacji. Dzisiejsze gazety mają o niebo trudniej niż dawniej. Hity zdarzają się raz na jakiś czas, a i tak są natychmiast konsumowane i eksploatowane przez inne media. Głównie radio lub TV. Czy w takim razie opłaca sie je (te hity) zdobywać, jeśli zanim czytelnik dojdzie do kiosku, to już mu artykuł z gazety streści redaktor w tzw. radiowym przeglądzie prasy?

**Internet** &#8211; wbrew pozorom internet nie jest dla gazet &#8211; przynajmniej na razie &#8211; poważnym konkurentem. Powód jest prosty: portale i większość internetowych wydawnictw to pasożyty, żerujące na tradycyjnych mediach. Nie wytwarzają, ale tylko przetwarzają prace tradycyjnych dziennikarzy czy to pracujących w agencjach czy gazetach. Jeśli prasa zginie, to przynajmniej chwilowo problem bedzie miał każdy portal: polski czy zagraniczny.

**polityka gazet &#8211;** wśród wydawców nadal panuje głębokie przekonanie, że co prawda w internet trzeba inwestować, ale tak naprawdę prawdziwym biznesem jest papier. To ewidentny błąd, którego efektem są kardynalne błędy w tworzeniu rozwiązań internetowych. Zamiast przyciągać czytelników do siebie otwartymi archiwami, gazety je zamykają i żądają opłat. Zyski jakie mają z tych opłat są niewielkie i pewnie większe byłyby z reklam wyświetlanych na stronach archiwum.
  
Nożem w plecy jest idiotyczny pomysł przekazywania do PAP swoich najlepszych tekstów, które później są rozsyłane w porannym serwisie. W efekcie część portali np. On(i)et publikuje rano swoistą prasówkę, co zapewne skutecznie zniechęca część czytelników do zakupu papierowej wersji.

**kompletny brak rozeznania** &#8211; w nowoczesnym dziennikarstwie. Nie mówię już o nowych trendach jak dziennikarstwo obywatelskie, ale są również inne pomysły jak rozwiązać problemy dzisiejszego dziennikarstwa. Słuchając redaktorów naczelnych lub prominentnych osób z polskich gazet, a także przedstawicieli stowarzyszeń odnoszę wrażenie, że mówiąc w młodzieżowym stylu nie &#8222;łapią bazy&#8221;.

I tylko system zarządzania polskimi mediami pozostał niezmieniony. Redakcje przypominają XVIII wieczne manufaktury w których pan (wydawca) eksploatuje za grosze swoich pracowników (dziennikarze), a jak który nie wyrabia, to wymienia go na następnego. Chętnych nie brakuje, bo dziesiątki od rana czatują przed zakładem.

 [1]: http://radar.oreilly.com/archives/2007/03/sf_chronicle_in.html