---
title: 'Przystanek Europa: dziennikarze (nie tylko) blogują'
author: sms
type: post
date: 2006-05-28T10:21:13+00:00
url: /2006/05/28/przystanek-europa-dziennikarze-nie-tylko-bloguja/
ratings_score:
  - 15
ratings_users:
  - 3
ratings_average:
  - 5
dsq_thread_id:
  - 2793067
categories:
  - Blogosfera
  - Kraj
  - Media
  - Świat

---
&#8211; Sześcioro dziennikarzy <a target="_blank" href="http://www.wyborcza.pl">Gazety Wyborczej</a> przez najbliższe dni na własnej
  
skórze sprawdzi czy łatwo jest znaleźć pracę za granicą &#8211; tak brzmi zajawka na ich wspólnym blogu: <a target="_blank" href="http://przystanekeuropa.blox.pl">Przystanek Europa</a>. Polska blogosfera się zmienia.<!--more-->


  
Gazeta Wyborcza ma wiele wad, ale też jedną niezaprzeczalną zaletę, której w innych mediach po prostu brakuje: zdolność do kreowania niebanalnych pomysłow. Takim właśnie jest wysłanie sześciu dziennikarzy, ludzi młodych, koło 30-tki, do sześciu państw Europy. Mają tam przejść drogę jaką codziennie podążają ich rówiesnicy z Polski. Będa musieli sami o siebie zadbać: znaleźć prace (i utrzymać ją), mieszkanie, zaaklimatyzować się.

Trzy dziennikarki i tyluż dziennikarzy jeszcze nie wyjechało, ale na ich wspólnym blogu już można zobaczyć kilka wpisów pokazujących jak się do wyjazdu przygotowują, czego się obawiają, jakich informacji poszukują i czego się spodziewają. Kilku internautów już udzieliło im rad &#8211; prostych ale potrzebnych: jak zacząć szukać pracy czy którego operatora telekomunikacyjnego wybrać?. Są też zdjęcia i kilka podcastów w których wypowiadają się bohaterowie.

Gazeta z pewnością nie jest prekursorem wykorzystania dziennikarzy w roli blogerów. Najsłynniejszym przykładem jest [Kevin Sites][1], autor [Hot Zone][2] &#8211; niezwykłego, multimedialnego bloga na [Yahoo!][3] (tutaj <a target="_blank" href="http://www.dziennikarz.pl/sms/?p=39">piszę</a> o nagrodzie jaką ostatnio dostał Sites). Sites zanim zaczął pracować dla Yahoo!, był m.in. korepsondentem [CNN][4] a później [NBC][5] z której to stacji został wyrzucony za to, że ujawnił zdjęcia marines mordujących rannych powstańców w [Falludży][6].
  
Yahoo zatrudnił Sites&#8217;a, <a target="_blank" href="http://hotzone.yahoo.com/gear;_ylt=AtCMAbtGYBj2.0cwJvzQDbuxEcsF;_ylu=X3oDMTBiMW04NW9mBHNlYwMlJVRPUCUl">dał mu kamerę, aparat fotograficzny</a> i oczywiście nieco kasy i powiedział: jedź chłopie w różne miejsca na świecie i przysyłaj stamtąd reportaże. Efekt tych prac, serwis Hotzone to doskonały przykład dziennikarstwa, a właściwie reportażu w dobie internetu. Są tam nie tylko teksty Sites&#8217;a ale również zdjęcia, filmy oraz cała kopalnia różnych informacji na temat miejsc w których przebywa autor.

Ciekawe czy Przystanek Europa pójdzie w tym właśnie kierunku. Z pewnością, częściowo tak, bo już teraz są na nim zdjęcia, krótkie dźwięki. Mam nadzieję, że będą też filmiki np. nagrane telefonem komórkowym.

Pomysł Gazety to z pewnością najciekawsze dotychczas w polskim internecie wykorzystanie blogów przez tradycyjne. Dotychczas ograniczały się one do tworzenia blogów redakcyjnych ([Newsweek][7] czy [Polityka][8]), czy zatrudnienia autorów z nazwiskiem (blog [Igora Janke][9] na [Onecie][10]). Blogi te nie są specjalnie ani bardzo ciekawe, ani ich forma czy treść odkrywcza. Można powiedzieć, że taka moda, no to redakcje z tego korzystają. Tymczasem internauci często szukają czegoś oryginalnego i unikalnego. Stąd zresztą taka popularność róznych serwisów jak [Technorati][11], które zawierają różne blogowe perełki, często tworzone przez nieznanych nikomu amatorów.
  
Myślę, że Przystanek Europa może stać się swoistym reality show , a może właśnie na naszych oczach powstaje nowy gatunek internetowego reality show, czyli blogshow?. Nie chciałbym aby obudowano go komercją z losowaniem, smsami i całym tym komercyjnym blichtrem. Więrzę, że Gazeta na to się nie zdecyduje, ale jeśli partnerem jest TVN 24, to fakt ten podkopuje tę moją wiarę :-). Ja w każdym razie trzymam kciuki, a w szczególności za Wojtka Pelowskiego, z którym przez chwilę pracowaliśmy w Gazecie (jak kończylem, a on zaczynał 🙂 ) i który jest ciekawym gościem, a przy okazji dobrym dziennikarzem.

 [1]: http://en.wikipedia.org/wiki/Kevin_Sites
 [2]: http://hotzone.yahoo.com
 [3]: http://www.yahoo.com
 [4]: http://www.cnn.com
 [5]: http://www.nbc.com
 [6]: http://pl.wikipedia.org/wiki/Al_Fallud%C5%BCa
 [7]: http://newsweek.redakcja.pl/blogi/
 [8]: http://www.polityka.pl/polityka/index.jsp?place=articleEdit&news_cat_id=795&layout=1
 [9]: http://pl.wikipedia.org/wiki/Igor_Janke
 [10]: http://igorjankepost.blog.onet.pl/
 [11]: http://www.technorati.com