---
title: Wiadomości na Twitterze czytają głównie młodzi, wykształceni, mobilni i dobrze zarabiający
author: sms
type: post
date: 2013-11-05T12:10:45+00:00
url: /2013/11/05/wiadomosci-na-twitterze-czytaja-glownie-mlodzi-wyksztalceni-mobilni-i-dobrze-zarabiajacy/
dsq_thread_id:
  - 1938291503
categories:
  - Internet
  - Media
tags:
  - dziennikarstwo
  - Facebook
  - Media
  - Pew
  - Twitter

---
<figure style="width: 435px" class="wp-caption alignnone"><img src="http://www.journalism.org/files/2013/11/Profile-of-the-Twitter-News-Consumer.png" alt="Profil użytkowników Twittera" width="435" height="534" /><figcaption class="wp-caption-text">Profil użytkowników Twittera, dla ktorych jest to podstawowe źródło informacji z mediów. Źródło: Pew Research Center</figcaption></figure> 

Twitter ulubiony serwis dziennikarzy, polityków i wszelkiej maści amerykańskich celebrytów wcale nie jest tak częstym źródłem wiadomości jak by to wynikało z informacji w mediach. Niewątpliwie jednak bije inne serwisy &#8222;jakością&#8221; użytkowników &#8211; wynika z <a title="Raport Pew Research" href="http://www.journalism.org/2013/11/04/twitter-news-consumers-young-mobile-and-educated/" target="_blank">raportu Pew Research</a>. No i Twitter ma sporą grupę zatwardziałych zwolenników.

Pew badający amerykański rynek m.in. mediów przeprowadził ciekawe badanie, które odpowiada na kilka pytań: które serwisy są dla internautów powszechniejszym miejscem &#8211; nie lubię tego słowa, ale najbardziej mi pasuje 🙂 &#8211; konsumpcji mediów, a także kim są Ci, którzy często w tym celu wykorzystują Twittera?<!--more-->

Wyniki są zaskakujące. Okazuje się, że Twittera używa&#8230; tylko 16 proc. dorosłych Amerykanów ale  połowa z tej liczby zadeklarowała, że jest on dla nich &#8222;zawsze&#8221; źródłem informacji medialnych. Oznacza to, że serwis nie jest tak popularny jak by to wynikało z medialnych doniesień, ale ma za to sporo użytkowników, którzy dzięki niemu dowiadują się co w świecie słychać i na podstawie przesyłanych newsów, przefiltrowanych przez dobór serwisu i obserwowanych, wyrabiają sobie pogląd na różne sprawy.

Ciekawe w tym kontekście jest zbadanie przez badaczy <a title="Co to jest analiza sentymentu?" href="http://en.wikipedia.org/wiki/Sentiment_analysis" target="_blank">sentymentu </a>i jego zmian jakie następowały w czasie. Po pierwsze często zdarza się, że grupa sięgającą po wiadomości na Twitterze wyraża opinie mówiąc delikatnie niezgodne z tzw. opinią publiczną, ale też potrafi po pewnym czasie dokonać wolty o 180 stopni.  Przykładem podawanym przez autorów raportu jest sprawa małżeństw osób tej samej płci. W marcu 2013 gdy amerykański Sąd Najwyższy wysłuchiwał racji stron w sporze o małżeństwa osób tej samej płci, 55 proc. wypowiadających opinię było przeciwnych tej idei a 32 proc. ją popierało. Po nieco ponad miesiącu gdy powtórzono badanie okazało się, że procent osób popierających ideę małżeństw tej samej płci zwiększył się do 43 proc a przeciwnych skurczył do 26 proc. Trzeba pamiętać, że mówimy tu nie o całej populacji amerykańskich użytkowników Twittera, ale tylko o jej wycinku czyli tych, którzy deklarują, że bardzo często jest on dla nich źródłem newsów.

Taka zmienność poglądów a także zdanie w kontrze do mainstreamu, który przecież kształtuje bardziej lub mniej opinię publiczną, to cecha charakterystyczna dla młodych ludzi, często jeszcze z nieukształtowanymi poglądami. To nie przypadek, że rewolucjonistami są młodzi a nie stare pryki, którym jest już &#8222;wszystko jedno&#8221; :-). Patrząc na demografię to konsumenci wiadomości na Twitterze potwierdzają tą tezę. 45 proc. to ludzie w wieku 18-29 a więc młodzi, korzystający z serwisu głownie za pomocą urządzeń mobilnych. No i coś co chyba nie zaskakuje bo związane jest z ciekawością świata to to, że są to ludzie zdecydowanie lepiej wykształceni i bogatsi niż np. korzystający z Facebooka.

Dane te uprawomocniają sugestię, że motorem napędzającym modę na Twittera jest zapewne&#8230; medialny mainstream z którym często największa i najbardziej lojalna grupa, czyli młodzież się nie zgadza. Ciekawy paradoks:-)

W Polsce takich badań nikt nie robił, a szkoda bo rozdźwięk pomiędzy liczbą użytkowników Twittera a jego znaczeniem w mediach jest na pewno jeszcze większy niż w Stanach.

Więcej o Twitterze dowiedzieć się możecie z artykułu &#8222;<a href="http://blog.trendbirds.pl/co-to-jest-twitter-i-jak-dziala/" target="_blank">Co to jest Twitter i jak działa?</a>&#8221;  na blogu TrendBirds.