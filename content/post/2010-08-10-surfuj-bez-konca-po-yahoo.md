---
title: Surfuj bez końca po Yahoo!
author: sms
type: post
date: 2010-08-10T16:10:13+00:00
url: /2010/08/10/surfuj-bez-konca-po-yahoo/
dsq_thread_id:
  - 132819360
  - 132819360
categories:
  - Internet
  - Media
tags:
  - ininite Browse
  - moduł
  - wyszukiwanie
  - Yahoo

---
<img class="aligncenter" title="Infinite Browse" src="http://farm5.static.flickr.com/4140/4866257771_7dac5a9d41.jpg" alt="Nowy moduł Yahoo Infinite Browse" width="500" height="230" />

Yahoo pracuje nad nową prezentacją newsa, a właściwie lepszym wykorzystaniem technologii wyszukiwawczych w artykułach. W najbliższym czasie wprowadzony ma być moduł o nazwie &#8222;Infinite Browse&#8221;, którego celem jest wzbogacenie artykułów o automatycznie wyszukane materiały dotyczące tematyki poruszanej w tekście.

<!--more-->Nowy moduł ma ułatwić użytkownikowi dostęp do dodatkowych informacji i wyeliminować lub zminimalizować potrzebę korzystania z wyszukiwarki. Dzięki niemu serwis newsowy będzie mógł w sposób automatyczny udostępniać internautom coś w rodzaju znanego z polskich portali 

[raportu][1] np. takiego jak na portalu Interia.pl.

Jak widać na zrzucie ekranu moduł zawiera zakładki z wynikami dla kilku słów kluczowych. W wynikach znajdują się teksty, zdjęcia oraz wyniki wyszukiwania z sieci.

Dzięki modułowi Yahoo liczy zapewne na zwiększenie ilości odsłon, ale również czasu jaki internauci spędzają na jego stronach. Użytkownicy zyskają natomiast wygodne narzędzie do surfowania oszczędzające czas jaki musieliby poświęcić na otworzenie nowego okna, wstukanie słów kluczowych i zebranie materiałów w całość.

Kolejną nowością jest wprowadzony już moduł o nazwie &#8222;Trending Now &#8222;.

<img class="aligncenter" title="Yahoo Trending Now" src="http://farm5.static.flickr.com/4123/4866699512_f537444e1c.jpg" alt="" width="500" height="260" />

Jak sama nazwa wskazuje wyświetlone są w nim najpopularniejsze w danym momencie tematy. Na blogu poświęconym wyszukiwarce Yahoo firma zapowiada, ze mechanizm wyboru najpopularniejszych tematów będzie dalej rozwijany i dostosowywany do strony na której jest internauta.  Dzięki temu np. będąc np. na Yahoo Finance dostaniemy najpopularniejsze tematy dotyczące finansów.

Po kliknieciu na wybrany temat, internauta jest przenoszony do strony z wyszukiwarką, gdzie znajdzie uporządkowane linki.

<img class="aligncenter" src="http://farm5.static.flickr.com/4100/4866081875_c7c7696448.jpg" alt="" width="500" height="254" />

Pomysłom Yahoo! warto się przyglądać, bo pomimo iż portal ten stracił wiele z dawnej świetności to jednak nadal przoduje w rozwiązaniach przedstawiania i prezentacji danych. Wiele polskich portali inspiruje się rozwiązaniami wcześniej wdrażanymi na Yahoo.

Więcej na ten temat [Yahoo Search Blog][2].

 [1]: http://fakty.interia.pl/raport/wybory-2010
 [2]: http://www.ysearchblog.com/2010/08/06/more-search-powered-features-on-yahoo/