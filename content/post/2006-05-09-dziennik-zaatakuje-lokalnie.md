---
title: Dziennik zaatakuje lokalnie
author: sms
type: post
date: 2006-05-09T07:55:48+00:00
url: /2006/05/09/dziennik-zaatakuje-lokalnie/
ratings_users:
  - 3
ratings_score:
  - 14
ratings_average:
  - 4.67
dsq_thread_id:
  - 2793032
categories:
  - Kraj
  - Media

---
Złe wieści dla lokalnych mediów. Nowa gazeta Axel Springer (cholera, jak długo jeszcze będziemy pisać nowa? 🙂 ) przygotowuje się do otwarcia lokalnych oddziałów. <!--more-->

Decyzja najprawdopodobniej została podjęta, chociaż nikt w Dzienniku tego nie potwierdza. Ba o tym się nawet oficjalnie nie mówi! 🙂 Dziennik przygotowuje się do otwarcia oddziałów lokalnych. Ruszyła akcja werbowania ludzi z lokalnych gazet, którzy stanowić by mieli trzon redakcji. Z moich informacji wynika, że wysłannicy AS (Axel Springer) pracują już od co najmniej dwóch tygodni, kusząc dziennikarzy w kilku miastach Polski. Dziennik nie ujawnia i nie potwierdza planów tworzenia lokalnych oddziałów, ale też im nie zaprzecza.

> Myślimy nad wieloma rozwiązaniami i jednym z nich jest stworzenie lokalnych oddziałów. Analizujemy sprzedaż Dziennika a także reakcję rynku. Decyzje zostaną podjęte w ciągu miesiąca &#8211; powiedział mi zastrzegając absolutną anonimowość jeden z przedstawicieli redakcji.

W mojej opinii pytanie nie jest &#8222;czy&#8221;, ale &#8222;kiedy&#8221;? No i oczywiście jaka będzie strategia lokalnych dodatków? Zapewne oficjalnego startu nie można się spodziewać wcześniej niż na wczesną jesień, lub może koniec lata. Początek roku szkolnego, powroty z wakacji &#8211; to świetny moment na zaistnienie w lokalnej świadomości.

Zapewne lokalne dodatki Dziennika będa bardziej przypominały &#8222;Fakt&#8221; niż dodatek &#8222;Europa&#8221; :-). Czyli &#8222;pęknięta rura&#8221;, od czasu do czasu, tekst w stylu że &#8222;babę zjadła pelargonia&#8221; no i jakiś lokalny skandalik samorządowy. Do tego trochę kulturki, repretuar kin. Ale to oczywiście tylko dywagacje, luźne i nie poparte żadnymi informacjami.

Nie wiadomo też, czy Dziennik stworzy dodatki w każdym większym polskim województwie, czy tez zregionalizuje je, tworząc silne lokalnie przedsięwzięcie dla każdego z regionu. Ta ostatnia koncepcja &#8211; silny dodatek ale regionalny &#8211; wydaje się z ekonomicznego punktu widzenia bardziej zasadna. Zresztą Gazeta Wyborcza &#8211; która jest głównym konkurentem Dziennika również na rynku lokalnym &#8211; od kilku lat wprowadza program konsolidacji dodatków lokalnych w ramach którego małe i nieopłacalne są wchłaniane redakcyjnie i administracyjnie przez większe.

Wejście Dziennika na rynek lokalny to kolejny cios w Gazetę Wyborczą. Tym razem jednak mogą go odczuć również gazety lokalne, które wyraźnie &#8211; podobnie jak Gazeta &#8211; przygotowują się do wojny. Dziennik Polski &#8211; najsilniejsza gazeta Małopolski rozpoczął właśnie wielką &#8211; jak na tę gazetę &#8211; akcję promocyjną. Gazeta Wyborcza również mocno promuje swoje dodatki, ostatnio nawet przedstawiając swoich dziennikarzy lokalnych w specjalnych dodatkach z okazji 17 lecia Gazety. Ciekawi mnie bardzo przebieg akcji werbunkowej 🙂 Na rynku lokalnym z jednej strony łatwo a z drugiej trudno pozyskać ludzi. Wiedzą oni bowiem, że rynek pracy poza stolicą jest dośc kiepski i płytki. Wystarczy niepowodzenie u nowego pracodawcy i nie bardzo jest gdzie znaleźć nową pracę, a do starej &#8222;zdrajców&#8221; raczej nie przyjmą. Tak źle i tak nie dobrze 🙂